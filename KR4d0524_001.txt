# -*- mode: mandoku-view -*-
#+TITLE: 青陽集
#+DATE: 2015-09-23 10:26:54
#+PROPERTY: JUAN 1


一
　　　詩
　　卷二
　　　序
　　卷三
　　　記
<pb:KR4d0524_WYG_000-3b>
　　卷四
　　　碑銘　墓表
　　卷五
　　　策　書
　　卷六
　　　雜著

<pb:KR4d0524_WYG_001-1a>
欽定四庫全書
　青陽集卷一<md:KR4d0524_SBCK_000-4b>¶　　　　　¶　　　　　　　¶　元　余<md:KR4d0524_SBCK_000-5b>¶闕　撰<md:KR4d0524_SBCK_001-1a>¶　　詩¶
　　　擬古¶
昔在西京日縱觀質前聞皇皇九衢裏列第起朱門借
問¶誰所居丞相大將軍平明事遊謁車馬若雲屯芍藥
調羮¶鼎狒狖鑄酒尊頌聲美東魯逸奏出西秦迴風薄
<pb:KR4d0524_WYG_001-1b>
蘭氣十¶里揚清芬東家有狂生容顔若中人謬言擬宣
聖幽思切¶𤣥文著書空自苦名宦乃不振悠悠千載下
安有揚子雲¶
　　　又
昊天轉時律大火西南馳勁商發羣籟白露降嚴威攬
衣¶起視夜明月鑒薄帷翩翩征雁翔唧唧寒蛩悲紅蘭
委芳¶采柏葉亦離披喬喬千丈松孤生泰山隈凝霜裂
其膚層¶氷斷其柢摧殘若傾蓋蒼翠終不移草木有至
<pb:KR4d0524_WYG_001-2a>
性明哲宜<md:KR4d0524_SBCK_001-1b>¶戒之¶
　　　白馬誰家子¶
白馬誰家子緑轡縵胡纓腰間雙寶劍璀璨雪花明甫
出¶金華省還過五鳯城君王賜顔色七寶奉威聲夜入
瓊樓¶飲金罇滿繡楹燕姬陳屢舞楚女奏鳴箏慷慨顧
賔從英¶風四座生一朝富貴盡不如秋草榮黔婁固貧
賤千載有¶餘名¶
　　　擬古(贈楊沛/)
<pb:KR4d0524_WYG_001-2b>
楊生仕州縣謀國不謀身一朝解印綬歸來但長貧茅
茨¶上穿漏頽垣翳緑榛空牀積風雨蝸牛止其巾辛苦
豈足¶念殺身且成仁¶
　　　天門山(保寧知府楊丹梓人作記/)<md:KR4d0524_SBCK_001-2a>¶楊子博地志名山屢出王但言隠彌匿崇冠峙嵩梁井
絡¶通遙甸天經列鉅障羣峰如菡萏歴亂發金塘玉壺
既嶇¶崿天門逈開張宛虹連紫蓋丹泉濺石床入門䕃
&KR0113;竹中¶夏若寒霜靈鳥多異色中林皆妙香耀真啓幽
<pb:KR4d0524_WYG_001-3a>
室積石構¶瑤房萬里秘㝠奥千秋阻秩望惟應學仙侣
結桂共相羊¶
　　　送劉伯温之江西亷使(得雲字/)¶
祖帳依山舘車蓋何繽紛使君驅駟馬衣上繡成文中
坐¶陳綺席羽觴流薄薰情多酒行急意促歌吹殷况我
同鄉¶友同館復離羣初暘麗神臯遙望澄逺氛迴鑣望
雙闕五¶色若卿雲蒼茫歲年徂東西岐路分道長會日
逺何以奉¶殷勤惟有凌霜柏天寒可贈君
<pb:KR4d0524_WYG_001-3b>
　　　送李好古之南臺御史<md:KR4d0524_SBCK_001-2b>¶都門相送處旭日動蘭暉綺樹鸎初下金溝絮漸飛分
驂¶向逺道把袂戀音徽去去江南陌應看滿路威¶
　　　送普原理之南臺御史兼東察士安¶
霜署起南天雲霄畫榜懸兩幃猶可對二妙古難全夏
木¶籠雕檻風華度繡筵時應聯騎出誰謂非神仙¶
　　　送霍維肅令尹¶
握手蘭宫外朝光滿徑塗山寒知塞近苑静覺鶯疎草
<pb:KR4d0524_WYG_001-4a>
草¶離罇既悠悠征輛驅還應軫時念不羡報金吾¶
　　　秋興亭¶
涉江登危榭引望二川流雙城共臨水兩岸起飛樓漢
渚¶深初緑江臯迥易秋金風揚素浪丹霞麗綵舟登髙
及佳¶日能賦命良儔御者奉㫖酒庖人供膳羞一為山
水媚能<md:KR4d0524_SBCK_001-3a>¶令車騎留為語同懷者有暇即來遊¶
　　　安南王留宴¶
將命坐藩服式禮奉國賔賢王重意氣延客到華裀肅
<pb:KR4d0524_WYG_001-4b>
肅¶髙堂上圓方饋八珍齊優雜趙女歌曲一何新遺響
從風¶發雕梁落素塵中觴每傳滿眷眷難具陳厚徃已
有愧懷¶報恐無因¶
　　　九日鄂渚登髙¶
南州理秋祓嘉節協乾陽爰與幕中友臨眺陟崇岡維
時¶天氣肅芬菊已沾霜霤霤風振谷凄凄日在房髙雲
斂楚¶岫曜景遊川漲微徑出丹林列坐泛金觴佳賓未
易合良¶會安可常英曹幸文雅獻酬寧計行預恐還吹
<pb:KR4d0524_WYG_001-5a>
㡌煩君戒¶太康<md:KR4d0524_SBCK_001-3b>¶　　　吕公亭¶
鄂渚江漢會兹亭宅其幽我來窺石鏡兼得眺芳洲逺
岫¶雲中没春江雨外流何如乘白鶴吹笛過南樓¶
　　　詠井上桃花¶
本是仙源種移來禁中栽為愛妖嬈色偏臨露井開¶
　　　先天觀¶
仙客鍊金地蒼山深幾重至今龍虎氣猶在琵琶峰峰
<pb:KR4d0524_WYG_001-5b>
前¶石路整金澗垂楊嶺萬壑閟阿宫千年奉丹鼎日日
采三¶秀人人吹玉笙既要王子晉復命董雙成方朔金
門步春¶來多自豫青鳥幾時還銜書寄君去北闕懷美
禄南山思¶逺遊勞心如御水東去復西流¶
　　　黄鶴樓<md:KR4d0524_SBCK_001-4a>¶嶕嶢黄鵠嶺巋巍構楚材澄江還畫楯連城抗鉛階雕
衡¶朱鳥峙淵井緑荷開隠見長沙渚想望陽雲臺晴霄
一仰¶止輪奐信美哉淮南儻好道日夕化人來
<pb:KR4d0524_WYG_001-6a>
　　　别樊時中¶
桃花灼灼栁絲柔立馬看君發鄂州懊惱人生是離别
不¶如江漢共東流¶
　　　宴晴江山拱北樓¶
漢坻開繡閣蕭然似渚宫晴江華楯外列岫綺錢中樹
色¶青罇緑荷花女臉紅賢王敬愛客樂宴意何終¶
　　　山亭會琴圖¶
連山環絶壑雲木亂紛披中有抱琴者有如榮啓期蕭
<pb:KR4d0524_WYG_001-6b>
然¶久不去問子欲何為<md:KR4d0524_SBCK_001-4b>¶　　　絶塵軒¶
網軒開翠崿山水下葱蘢江中寶牀擁樹杪畫欄紅心
融¶二障滅境静六塵空應似青蓮葉齊開緑水中¶
　　　壓雪軒¶
軒轅鑄鼎處仙臺成畫圖寒雲生洞渚暝色入蒼梧如
霧¶飄丹閣非烟起玉爐年年漫來此無處挽龍胡¶
　　　大别山柏樹
<pb:KR4d0524_WYG_001-7a>
竒樹如蛟蜃盤骪上虛空孤生雖異挂半死反如桐香
帶¶金爐氣色映綺錢中靈從后皇服年隨天地終常瞻
北枝¶翠終古鬱葱葱¶
　　　竹嶼¶
秋水鏡臺隍孤洲入淼茫地如方丈好山接會稽長紫
蔓<md:KR4d0524_SBCK_001-5a>¶林中合紅蓮葉底香何人酒船裏似是賀知章¶
　　　題虞邵菴送别圖¶
南州山水麗中田歲事豐時貞文物粲道合朋輩同濟
<pb:KR4d0524_WYG_001-7b>
濟¶衆君子班坐䕃青松迴洲環偃月丹林結綵虹翔鷗
方矯¶矯鳴雁亦嗈嗈即趣情已展染翰思彌工予亦幽
棲者纓¶冠朝北宫披圖誦佳詠邈爾想髙風¶
　　　送危應奉分院上京¶
峽路傳清警金輿夾綵旃還如向姑射詎比幸甘泉苑
樹¶紛成幄關榆始委錢從臣偏寵近載筆幔城邊¶
　　　題段應奉山水圖二首¶
水如剡溪水山似剡溪山想見鱸魚美扁舟常不還
<pb:KR4d0524_WYG_001-8a>
花隠¶玉堂署曲几對雲峰為問江南客何如九里松<md:KR4d0524_SBCK_001-5b>¶　　　嘉樹軒(為胡士恭作/)¶
嘉植將百歲積翠廣庭間髙柯出閭巷低枝䕃井榦流
膏¶從風颺芳氣散如蘭别有清霜節將同綺樹看¶
　　　鶴齋(為薛茂𢎞道士賦/)¶
葉縣飛鳬舄琴髙駕赤鱗豈若青田鶴蕭灑迺仙倫刷
羽¶琪樹側振唳華池津鶱騰望霄漢逸氣已沖辰鍊液
諒有¶驗滅景入無垠還乘過緱嶺舉手謝鄉人
<pb:KR4d0524_WYG_001-8b>
　　　禎祥菊(為實喇卜院使賦/)¶
舊花已萎絶新花迺再芳都縁禀金氣特解傲司藏旖
旎¶生殘馥葳㽔出故房應憐蕙草質戢頴委微霜¶
　　　賦得九里松送吳元振之江浙左丞¶
結駟向青郊松隂九里遙言從天竺寺自度小春橋偃
蹇<md:KR4d0524_SBCK_001-6a>¶成芝蓋蕭瑟䕃蘭橈相送將何贈期君保後彫¶
　　　龍丘萇吟贈程子正¶
戰龍起新室羣鳥亦翩翩偉哉龍丘生抱琴歸故山仰
<pb:KR4d0524_WYG_001-9a>
視¶天際鴻俯弄席上絃清音發疏越逸響遺澗泉悠悠
鳯翔¶漢婉婉虬媚川清風自千古何用能草𤣥¶
　　　送觀至能赴歸徳知府¶
善理崇富教長郡等烹鮮况兹久彫瘵望治切宸淵紆
組¶承明裏結駟雙闕前燕郊芳草歇商墟大火懸髙懷
薄霄¶漢攬轡殊慨然揆予昧時用載槖從甘泉庶聞兩
岐詠為¶予書汗篇¶
　　　送黄紹及第歸江西
<pb:KR4d0524_WYG_001-9b>
上林華落盡東門餞别初遊絲横輦道金波溢鏤渠含
觴<md:KR4d0524_SBCK_001-6b>¶不能飲躑躅此城隅念子正英妙丹泉媚緑蕖翻然
阻山¶岫邈爾問離居芸閣誰同坐蒲生孰共書時應有
詞賦為¶寄北飛魚¶
　　　送胥式南還¶
孟冬寒律應原野䧏繁霜客子倦遊覽結笥還故鄉驅
車¶出城闕旭日懸晶光綺宫上爛爛翠閣後蒼蒼豈無
京華¶志晞景發清揚富貴在榮遇貧賤有安行恒恐歲
<pb:KR4d0524_WYG_001-10a>
年迫臯¶蘭凋紫芳君看沙上雁鶱翮乃隨陽¶
　　　題果囉羅易之四明山水圖¶
窓中望蒼翠春木起晨霏孤嶂纔盈尺長松未合圍蕭
蕭¶此仙客日日候岩扉念爾空延佇王孫且未歸¶
　　　題黄河清艮岑幽居<md:KR4d0524_SBCK_001-7a>¶大明照四海之子乃陸沈逺絶仁義絆結宇幽藪隂薈
翳¶谷中路嶄崱北山岑窓鸎響初䕃隴月頽夕林時憑
曲水¶几蕭散發長吟委化諒為逹滯樂恐遂淫援琴鼔
<pb:KR4d0524_WYG_001-10b>
招隠念¶子為薰心¶
　　　題施氏西嶼書堂¶
中智得貴性得性非易求羡君淠水曲松竹蔽層丘春
秋¶當佳日兄弟各命儔摠轡凌晨術展席靣緑流參差
瓊峰¶出泓澄綺磧周緗荷承繡宇黄鳥響疏樓起坐玩
芳帙為¶樂鮮優游河陽恥巧宦建春厭旅愁安得周公
瑾為舘孫¶仲謀¶
　　　送方以愚之嘉興推官
<pb:KR4d0524_WYG_001-11a>
帝仁同禹泣典憲輟朝纓我友膺時選銜命出承明是
日<md:KR4d0524_SBCK_001-7b>¶芳節屆列餞多鉅卿桃花疑組色鳥囀雜歌聲仰獻
一杯¶酒逺慰千里行丈夫有逺業文墨非所營勉布惟
良政持¶用答皇情¶
　　　玉雪坡(為周伯温賦/)¶
江梅有至性能怡君子顔開花競芳節擢秀帶春寒惟
與¶玉同色還嗤雪易殘芳香拂羅袖如薰金博山置此
賓席¶上人人别意看
<pb:KR4d0524_WYG_001-11b>
　　　題劉氏聴雪樓¶
羣峰擁臨檻倄竹鬱菁菁䕃向曲池好聲惟雪夜清天
寒¶三日臥人道是袁生¶
　　　題光禄主事虎仲桓海棠圖¶
沈香羯鼔打春寒纔見開時又見闌爭似君家屏幛裏
年<md:KR4d0524_SBCK_001-8a>¶年歲歲有花看¶
　　　送王其用隨州省親¶
都門楊栁萬絲垂城下行人駟牡騑宫中近得三年謁
<pb:KR4d0524_WYG_001-12a>
篋¶裏新裁五色衣漢臯秋晚遊娼少夢渚波寒獵火微
我有¶愁心似征雁隨君日日向南飛¶
　　　題果囉羅易之鄞江送别圖¶
欲去更還顧依依戀所知今朝去京日似子渡江時¶
　　　宋顯夫學士輓詩¶
紫陌暗蒼茫松門近太行悲笳翼蜃軸素紱引魚荒故
筆¶誰探取神書永共藏愁尋持槖地秋隂結女牀¶
　　　馬伯庸中丞哀詩
<pb:KR4d0524_WYG_001-12b>
結纓趨魏闕俛仰二十霜化運易遷逝故老今盡亡維
時<md:KR4d0524_SBCK_001-8b>¶遊公門時節㑹髙堂崢嶸奉餘論炫燿希報章制若
縟繡¶陳聲若寶瑟張儀若龍文鼎爛若照夜璫芊眠出
工巧幻¶妙極豪芒抽思究皇術振藻詠時康是時朝廷
上才彦羣¶有望公如逸虬出萬驥為留行念此今已矣
松栢杳茫茫¶驅車入珂里穹門委舊衡珠移青淵涸桃
盡故蹊荒龍火¶出勁秋玉衡變春陽朝榮計已殞夕香
豈不芳感彼推輪¶始惻惻我心傷
<pb:KR4d0524_WYG_001-13a>
　　　祝蕃逺經歴輓詩¶
逸軌無還轍驚川有怨思蒼苔生舊舘素簡委空帷龔
勝¶誰相弔虞翻少見知惟應問道者廬墓薦江蘺¶
　　　題紅梅翠竹圖¶
竹葉梅花一色春盈盈翠鈿掩丹脣休言畫史無情思
却<md:KR4d0524_SBCK_001-9a>¶勝宫中剪綵人¶
　　　題蛾眉亭¶
空亭瞰牛渚髙高凌紫氛澄江萬里至華崿兩眉分落
<pb:KR4d0524_WYG_001-13b>
日¶兼霞綵流光成綺紋憑軒引蘭酌休憶謝將軍¶
　　　南山贈隠者¶
君家南山下南山果何如開如陣雲黑向背凌空虛木
客¶采薜荔怨女詠蘼蕪何當牽白犬見君巖下書¶
　　　賦得慈恩寺塔送李惟中赴西臺侍御¶
祇園開塔廟遐瞰盡三秦琱玉裁文陛金銅結綺輪髙
標¶雙闕外流影灞陵津攬轡還登眺題名繼昔人¶
　　　蘭亭
<pb:KR4d0524_WYG_001-14a>
奉節過東鄙摠轡臨越墟覽此崇山阿亭樹猶晉餘陽
林<md:KR4d0524_SBCK_001-9b>¶積珍木禊舘疏鏤渠㣲風旋輕瀬宛委寫成書秋杪
霜露¶滋清商滿縣隅紅蓮彫綺蕋微瀾見躍魚藉芳泛
羽觴視¶聴良有娛逍遙大化内豈必三月初¶
　　　汪尚書夫人輓詩¶
喧喧引長紱簫鳴閭井間旌連綺霞閣路指敬亭山泉
㡳¶鸞臺掩城中翟蓋還尚書老歸國誰與襲芳蘭¶
　　　贈澄上人
<pb:KR4d0524_WYG_001-14b>
壞色衣裳䕶七條手持經卷意蕭蕭頭陀寺裏相逢後
又¶向天台訪石橋¶
　　　贈山中道士善琴¶
山中道士緑荷衣新抱瑤琴出翠微已與塵縁斷來往
逢¶人猶鼔雉朝飛<md:KR4d0524_SBCK_001-10a>¶　　　題紅葵蛺蝶圖¶
蛺蝶既無數秋花亦滿枝終焉不飛去似怨弄芳遲¶
　　　自集賢嶺入大龍山
<pb:KR4d0524_WYG_001-15a>
皖公標楚甸兹嶺孕竒形翠積樅江滸崇冠吕䝉城戒
途¶入中林平岡駐我旌延望失來術周覽多所經峩峩
石窓¶矗窅窅巖岫㝠離離雲朝隮粲粲樹敷榮關弓射
鳴雁羣¶谷振絃聲仰憐山人居俯悦洞下耕蒼龍啓春
候金虎收¶光精欋家既非學農用或可明顧言同載者
為爾鑄阿兵¶
　　　安慶郡庠後亭讌董僉事(亭名天開圖畫/)¶
鯨鯢起襄漢郡邑盡燒殘兹城獨完好使者一開顔省
<pb:KR4d0524_WYG_001-15b>
風¶降文囿弭節遵曲干雙池夾行徑累榭在雲間天凈
羣峰¶出地迥蒼江環霞生射蛟臺雁没逢龍山開罇華
堂上命<md:KR4d0524_SBCK_001-10b>¶酌頫危闌主人送瑤爵但云嘉㑹難豈為杯酒
讙樂此罷¶民安魄淵無恒彩清川有急瀾明晨起驂服
相望阻重關¶
　　　題周伯寧畫¶
殺機起無象平陸忽成紅蒼生既猛虎日馭經紛虹舉
目¶墟里間但見蒿與蓬惟有王官谷于今似畫中
<pb:KR4d0524_WYG_001-16a>
　　　九日宴盛唐門¶
今日良宴集玉帳設金縣賔稱此嘉辰令徳應重乾凄
凄¶秋陽升湛湛江景鮮西馳三澨津東瞻九華山文湍
帶粉¶堞卿雲覆綵旃清歌送銀爵泛此秋花妍嗟予逺
征人别¶家今四年采薇夜歸戍操築朝治垣微此一日
歡苦辛良¶可憐中腸感前謀撫運當泰年燔柴盛唐郡
泛舟樅江前¶臨川射長蛟雄風推八埏豎儒繆從役任
重力迺綿武功<md:KR4d0524_SBCK_001-11a>¶既無成文徳何由宣微勲倘有濟敢愧
<pb:KR4d0524_WYG_001-16b>
魯仲連¶
　　　登太平寺次韻董憲副¶
蕭寺行春望下方城中雲物變凄凉野人籬落通&KR0998;口
賈¶客帆檣出漢陽多難漸平堪對酒一罇未盡更焚香
憑將¶使者陽春曲消盡征人鬢上霜¶
　　　三月廿九日郡庠後亭讌盧啓先僉事¶
晨集疑江渚列席當蕙楊斯亭信顯敞翠嶺帶澄川潮
駕¶宜城步山積司空原青松紛被徑紅桃競發園衆賓
<pb:KR4d0524_WYG_001-17a>
起為¶夀繁轉出嬌絃中觴念逺離歲行已再遷漂萍有
時合浮¶雲未見旋今朝不為樂來會知何年¶
　　　寄題環秀亭(五祖寺/)¶
宗老來相報黄梅盗已平傳聞一峯下還有九江横象
構<md:KR4d0524_SBCK_001-11b>¶誰能壞香臺積可成憑詢幾小刼又復到昆明¶
　　　題溪樓¶
溪水緑悠悠髙樓在溪上日暮望江南舟中采菱唱¶
　　　奉和㫖南上人喜雨之什叔良雖不作詩不妨
<pb:KR4d0524_WYG_001-17b>
　　　一¶觀也¶
出車横門道采薇皖溪水雜耕不逢年軍士常飢餒奉
牲¶走羣望悃迫忘汝爾皇皇大司命配天奠南紀方屯
啓時¶澤拯民出瀕死雲章變膚寸雨勢來不已睇嶺三
峯深行¶阡九江起開房各菶菶擢葉方泥泥説郊君牡
騑饁野田¶畯喜未論車箱滿已見沽酒㫖斯民既云樂
兵甲行可洗¶赫靈有耿祉夀夭誠在已淫隂無往轍薄
伐有凶理撫事¶非偶然凉薄那致此騁辭繼周頌屢豐
<pb:KR4d0524_WYG_001-18a>
自天子<md:KR4d0524_SBCK_001-12a>¶　　　送康上人往三城¶
嘗登大龍嶺横槊視四方原野何蕭條白骨紛交横維
昔¶休明日兹城冠荆楊芳郊列華屋文纕被五章乘車
衣螭¶繡貴擬金與張此禍誰所為念之五内傷豎儒謬
乘障永¶賴天降康樅陽將解甲皖邑寖開疆耕夫縁南
畝士女各¶在桑念子中林士振策亦有行我聞三城美
龍嶺在其傍¶連林積修阻下有澄湖光明當洗甲兵從
<pb:KR4d0524_WYG_001-18b>
子臥石牀¶
　　　七哀¶
殷武誦罙阻周魯歌東征聖哲則有然我何敢留行斬
牲¶祀好畤釁鼓起前旌野布魚麗陣山鳴鐃吹聲函關
何用¶塞受降行已城路逢故鄉人取書寄東京寄言東
京友勉¶樹千載名一身未足惜妻子非無情<md:KR4d0524_SBCK_001-12b>¶　　　葛編修輓歌(景光/)¶
昔别情何樂今還語向誰幽房通貝闕空館&KR0482;蕪絲未
<pb:KR4d0524_WYG_001-19a>
過¶徐公墓徒懷有道碑扁舟望湖曲清淚濕江蘺¶
　　　凌孝女詩¶
王裒廢蓼莪女亦有凌娥哭魚奉慈母凄凉䕃女蘿幽
叢¶啼蕙露芳樹罷鶯歌迢遞城南路諸姑將謂何¶
　　　賦得鉅野澤送宋顯夫僉事之南山¶
堤上栁沈沈春蒲泛渚禽濟田東滙闊汶水北流深落
日¶依中沚浮雲積太隂微茫看不盡渾似别時心¶
　　　夜坐和成太常二首
<pb:KR4d0524_WYG_001-19b>
片月生碣石微光挂玉弓秋河空窅窕遙映建章宫哀
鴻¶知時節南飛正匆匆感君思親咏惻惻此心中
牽牛表宫<md:KR4d0524_SBCK_001-13a>¶雉華星動綺錢沈沈鳷鵲觀悠悠清漏傳無
才愧三益虛¶食念百㕓綿思至中旦莫繼瑤華篇¶
　　　送張有恒赴安慶郡經歴¶
曉路通髙嶂春城入大江草生垂釣浦人語讀書窓肅
客¶移茶鼎行田載酒缸幕竂誰得似髙步絶紛龎¶
　　　宋祭酒輓歌二首
<pb:KR4d0524_WYG_001-20a>
文章知有數耆舊忽先零東井開圖畫西山閟爽靈司
徒¶虚執饋太史早垂銘悵望平原繡時時問客心¶¶
東閣哀長别南宫闕嗣音相知誰復舊為報果如今江
漢¶無時返奎文永夜深凄凉釣魚地落日下遥隂¶
　　　謝堯章妻輓歌<md:KR4d0524_SBCK_001-13b>¶草滿章臺墓松欹石柱廬憶歸司𨽻里能誦伏生書夜
哭¶聞茅店春祠雜筍菹傷心夫與子塵簡若為舒¶
　　　送李伯寔下第還江西
<pb:KR4d0524_WYG_001-20b>
之子不得意南行無怨辭官河人杳杳客路雨絲絲古
木¶淮隂市春城孺子祠悽然千里别為賦小星詩¶
　　　美浦江鄭氏義門¶
省風浦江滸憑軾歴髙門借問居幾何九世今不分觧
驂¶青松林愛此季與昆檢身事先訓禮度尤恭温生祥
亦何¶用有後天所敦常棣閔叔咸厲階悲婦言一朝或
罔念喪¶敗寧具論清源無濁流芳蘭有競芬摛毫誦勿
替勉哉賢¶子孫
<pb:KR4d0524_WYG_001-21a>
　　　大口迎駕和觀應奉韻二首<md:KR4d0524_SBCK_001-14a>¶晨光開翠崿廣路净炎氛玉䭾度流水華蓋爛垂雲既
御¶大宛馬還朝鯷海君都人望旌纛樂哉歌采芹
仗出彈筝¶峽川原彀騎分天行肅大化時邁耀前聞整
蹕傳清道激¶吹入行雲日暮望雙闕草木亦欣欣¶
　　　送王開赴泗州行捕提舉¶
蒼茫吳楚會縱横淮坂流春氷未泮渚芳杜已生洲揚
旌¶朱樓前張獵青山幽獻功效大兕亦致公子裘逍遙
<pb:KR4d0524_WYG_001-21b>
足為¶樂何嗟晚不侯¶
　　　待制張廷美姑阿慶詩¶
葭菼啓望國灼灼詠桃夭操觚染芳藻短髪未勝翹始
聆¶白雪句兼傳黄竹謠蘭萌初映砌春霜已降霄秋榛
覆故¶隴驚蓬颯迴飈金尊與瑤席庶足奉阿嬌<md:KR4d0524_SBCK_001-14b>¶　　　雲松棲¶
初日髙樓上卷幔對黄山黄山出霄漢爛漫發青蓮參
差¶非一狀朝夕看屢妍九華承雙舄敬亭附駢筵漫漫
<pb:KR4d0524_WYG_001-22a>
雲罨¶嶺沈沈松覆泉清飈坐中起如聞帝女絃静有幽
事樂動¶無塵慮牽逍遥悦心目兹道可長年¶
　　　楊平章崇徳樓
重城控秋塞丹樓耀芳甸頳霞上氛氲蒼林下葱蒨長
河城邊急積岫窓中見逺雁滅居延行雲歸鄯善大賢
謝卿相垂幃化鄉縣春蟲觸寶瑟餘花飄玉硏方從董
園樂陋彼歌梁轉伊予去山澤寒齋秋草徧載覽登樓
篇益重臨淵羨
<pb:KR4d0524_WYG_001-22b>
　　　八月十五日處州分司對月
𤣥武夕始正華月生秋旻金波何穆穆緑桂滿中輪徘
徊出西陸照耀此甌閩光流河宿隠氣隨商律振餘輝
動軒房紫蘭含微津皇天降嘉歲五政亦已陳樂哉一
巵酒允矣同庶人
　　　有所思
春風起寒色春衣方重熏新裝捲羅幕清唱入行雲艶
色若流月芳澤謝蘭芬嬋娟信無度我思何在君
<pb:KR4d0524_WYG_001-23a>
　　　長安陌
浩浩長安陌瓊樓夾廣㕓鴛鴦御溝上芍藥吹樓前駿
馬追韓嫣金尊約鄭䖍功名有時有且得樂當年
　　　伯九徳興學詩
上徳撫𤣥運籲俊尹神京三雍烝髦士五學訓齊氓登
歌陳羽縣鸞刀奉麗牲優游樂清化大道嘉方行
　　　送孫教授
皇情重聲教宵裝爾載馳邊城南徼外禮殿左江陲揖
<pb:KR4d0524_WYG_001-23b>
讓陳椰器弦歌䕃薜帷全勝宜春郭花落閉門時
　　　賦得君子泉送彭公權為黄州教授
君子没已久遺井郡齋中本寓思人意兼全澤物功銀
牀駁故蘚玉甃落寒桐幾日趨官舍横經誦養蒙
　　　賦得春雁送司執中江西憲幙
春風起蘋末旅雁尚四翔乳鴨嬌同啑新蒲短可藏應
懷洞庭水非避塞垣霜客路頻懷舊題書寄帝鄉
　　　賦得蛾眉亭送王徳常御史赴南臺
<pb:KR4d0524_WYG_001-24a>
江亭望華崿望望似脩眉掃黛偏能巧含顰知為誰娟
娟微雨裏脈脈夕陽時千里乘驄去因之傷别離
　　　南歸偶書二首
帝城南下望江城此去鄉關半月程同向春風折楊栁
一般離别兩般情
二月不歸三月歸已將行篋換征衣殷勤未報家園樹
緩緩開花緩緩飛
　　　别樊時中亷使
<pb:KR4d0524_WYG_001-24b>
光禄橋西惜解㩦春星欲傍露盤低自來宫栁多離思
更着城烏在上啼
　　　題段吉甫助教别墅圖
玉署掛新圖如君舊隠居峰髙乃霞上葉變是秋初游
客看常在溪聲聴却無只此同登望豈必命柴車
　
　
　青陽集卷一¶
<md:KR4d0524_SBCK_002-1a>¶
<pb:KR4d0524_WYG_002-1a>
欽定四庫全書
　青陽集卷二
　　　　　　　　　　¶　　　¶元　余闕　撰
　　<md:KR4d0524_SBCK_002-1b>¶序
　　　送<md:KR4d0524_SBCK_002-5a>¶歸<md:KR4d0524_SBCK_004-1a>¶彦温赴河西㢘使序¶
河西本匈奴昆耶休屠王之地三代之時不通於中國
漢¶始取而有之置五郡其間自李唐以來拓跋氏乃王
其地¶號為西夏至於遼宋日事戰伐故其民多武勇而
<pb:KR4d0524_WYG_002-1b>
少文理¶然以予觀之予家合淝合淝之戍一軍皆夏人
人面多黎¶黒善騎射有長身至八九尺者其性大抵質
直而上義平¶居相與雖異姓如親姻凡有所得雖簞食
豆羮不以自私¶必召其朋友朋友之間有無相共有餘
即以與人無即以¶取諸人亦不少以屬意百斛之粟數
千百緍之錢可一語¶而致具也歲時往來以相勞問少
長相坐以齒不以爵獻<md:KR4d0524_SBCK_004-1b>¶夀拜舞上下之情怡然相讙醉
即相與道其鄉鄰親戚各¶相持涕泣以為常予初以為
<pb:KR4d0524_WYG_002-2a>
此異鄉相親乃爾及以問夏¶人凡國中之俗莫不皆然
其異姓之人乃如此則其親姻¶可知矣宜其民皆親上
死長而以彈丸黑子之地抗二大¶國傳世五六百年而
後亡非偶然也自數十年來吾夏人¶之居合淝者老者
皆已亡少者皆已長其習日以異其俗¶日不同少貴長
賤則少傲其長兄强弟弱則兄棄其弟臨¶小利害不翅
毫髮則親戚相賊害如仇讐予猶疑江淮之¶土薄而人
之生長於此者亦因以變及以問夏人凡國中¶之俗今
<pb:KR4d0524_WYG_002-2b>
亦莫不皆然其於親姻如此則異姓之人可知也¶夫夏
小國也際時分裂而用武必不能篤於所教而區區¶遐
方教之亦未必合於先王之法及國家受天命一海内<md:KR4d0524_SBCK_004-2a>¶收其兵甲而摩以仁柔養之以學校而誘之以利禄今
百¶餘年於兹絃誦之聲内自京師逹於海徼其教亦云
至矣¶而俗迺日降如此吾不知其何説也我祖宗之置
肅政亷¶訪司於天下大要以風俗為先而其職以學校
為重故世¶謂之風憲是得先王為治之意也故嘗選任
<pb:KR4d0524_WYG_002-3a>
尊官非道徳¶爵位出乎庶僚者不得與是選所以為民
表也今皇帝用¶嵬名公為御史大夫公乃歴選朝著盡
拔諸名臣為亷訪¶使而吾歸君彦温以樞宻院判官而
為河西君少擢科目¶能古文辭有大節由國子博士五
轉而遷是官今為亷使¶於夏必能興學施教以澤吾夏
人吾夏人聞朝廷以儒臣¶為尊官以蒞巳必能勸於學
以服君之化風俗必當丕變¶以復於古其異姓相與如
親姻如國初時如余所云者矣<md:KR4d0524_SBCK_004-2b>¶故道吾夏之俗以望吾
<pb:KR4d0524_WYG_002-3b>
歸君焉¶
　　　送月彦明經歴赴行都水監序¶
中國之水賴禹治之而悉平而河獨為患至今未已者
何¶也河失禹之道而治河者不以禹之所治治之也蓋
河出¶崑崙合諸戎之水東流以入中國其性勁悍若人
性之有¶強力其來也甚逺而其注中國也為甚下又若
建瓴水於¶峻宇之上則其所難治也固宜且中原之地
平曠夷衍無¶洞庭彭蠡以為之滙故河嘗横潰為患其
<pb:KR4d0524_WYG_002-4a>
勢非多為之委¶以殺其流未可以力勝也故禹之治河
自大伾而下則析¶為二渠大陸而下則播為九河然後
其委多河之大有所¶瀉而其力有所分而患可平也此
禹治河之道也自周定¶時河始南徙訖於漢而禹之故
道失矣故西京時其受患<md:KR4d0524_SBCK_004-3a>¶特甚雖以武帝之才乘文景
富庶之業而一瓠子之微終¶不能塞而付之無可奈何
而後已自瓠子再决而其流為¶屯氏諸河其後河入千
乘而徳棣之河又播為八漢人指¶以為太史馬頰河者
<pb:KR4d0524_WYG_002-4b>
是其委多河之大有所瀉而力有所¶分大抵偶合於禹
所治河者由是而訖東都至唐河不為¶患者千數百年
或者以謂王景隄防之力乃大不然使無¶屯氏及徳棣
諸河河之大無所瀉而力無所分景以尋丈¶之防而捍
猶螳螂之臂而可以捍大車之奔吾不信也惟¶河之委
既多大有所瀉而力又有所分景之隄防特以捍¶漸水
之衍溢者耳比趙宋時河又南决至於南渡乃由彭¶城
合汴泗東南以入淮而漢之故道又失以河之大且力
<pb:KR4d0524_WYG_002-5a>
惟一淮以為之委無以瀉而分之故今之河患與武帝
無<md:KR4d0524_SBCK_004-3b>¶異余嘗以為中國之地西南髙而東北下故水至中
國而¶入海者一皆趨於東北古河自龍門即穿西山踵
趾而入¶大陸地之最下者也然河天下之濁水也凡水
一石率泥¶數斗嘗道出梁宋觀河所决凡水之所被比
其去即穹居¶大木盡没地中漫不見踪跡河之行於地
也方數千年而¶河徙千乘自漢而後千數百年而河徙
彭城然南方之地¶本髙於北故河之南徙也難而其北
<pb:KR4d0524_WYG_002-5b>
徙也易自宋南渡至¶今殆二百年而河旋北迺其勢然
非有他説也比者河北¶破金堤踰豐沛曹鄆諸郡大受
其害天子哀民之墊溺迺¶疏柳河欲引之南工不就又
遣平章政事嵬名公御史中¶丞李公及禮部尚書台哈布
哈公沈兩珪有邸及白馬而祀¶之河之患不已乃會諸
老臣集議治河者諸老臣無能言<md:KR4d0524_SBCK_004-4a>¶其説獨尚書台哈布哈
公以為當濬河棄道復引河以入彭¶城而待制楊梓义
力以為棄道不可濬設使濬之而河未¶必能入廟堂無
<pb:KR4d0524_WYG_002-6a>
所從遣都水使者相其便害或者以為當¶築隄起曹南
訖嘉祥東西三百里以障河之北流則漸可¶圖以導之
使南廟堂從之迺置都水分監以任其事選朝¶臣之知
水者為都水而吾同年月君彦明為元幕將行以¶問於
余余不知河事者雖然諺有之曰不習為吏眡已成¶事
以事已成者為君言則古所以治河者可見也今河惟¶
不反故道則其勢可障而排之使南使反於故道由漢
之¶千乘以入海則國家將無水患千餘年如東都與唐
<pb:KR4d0524_WYG_002-6b>
之時¶乎今禹之九河既不可復考而河亦不復徳棣之
間漢人¶指以為太史馬頰河者尚未泯可尋究如縷河
之道是將<md:KR4d0524_SBCK_004-4b>¶大有所瀉而力有所分非若一淮之小而扼
其勢而使之¶横潰為吾民害也今夫廟堂之議非以南
為壑也其慮以¶為河之北則會通之漕廢其係於朝廷
甚重余則以為河¶北而會通之漕不廢何也漕以汶而
不可以河也河北則¶汶自彭城以下必微微則吾有制
而相之亦可以舟以漕¶書所謂浮于汶逹于河者是也
<pb:KR4d0524_WYG_002-7a>
余特欲防鉅野而使河不¶妄行俟河復千乘然後相水
之宜而脩治之特一人之私¶言也朝廷方事隄防固無
事此迺以彦明言者似迂逺而¶不切也萬一隄防不足
以禦河則余之言或有時而驗焉¶故為之叙¶
　　　送樊時中赴都水庸田使序¶
國家置都水庸田使於江南本以為民而賦税為之後
往<md:KR4d0524_SBCK_004-5a>¶年使者昧於本末之義民嘗以旱告率拒之不受而
盡征¶其租入比又以水告復逮繫告者而以為姦治之
<pb:KR4d0524_WYG_002-7b>
其心以¶為官為都水而民有水旱之患如我何於是吳
越之人咻¶然相譁以為厲已會天子問民所苦迺以為
民實水非姦¶遂劾逐使者破械縱民而以聞上朝議乃
歴選公卿有學¶術知大體者為之使而吾樊君時中以
江南湖北道肅政¶㢘訪使而選是職自君之來官僚協
和吏畏民服政以大¶行命下之日無不相視嗟咨以惜
其去獨其友余闕躍然¶曰東南民力自前已謂之竭矣
况今三百餘年昔之盛者¶衰登者耗今其貧者力作以
<pb:KR4d0524_WYG_002-8a>
苟生富者悉力以供賦有持¶其産為酒食予人人皆望
而去之其窮而無告甚於前世¶益逺矣其可重困之今
而得賢使者以蒞之修其溝澮相<md:KR4d0524_SBCK_004-5b>¶其作息不幸而有水
旱之災則哀矜而為之所民之窮者¶其少瘳矣乎今夫
木之實繁者其枝披其本疏者其幹抜¶况於國與民乎
哉故善樹木者簡其實而厚其本善為國¶者疏其賦而
厚其民理之較然者也時中慷慨有大志臨¶大事果毅
不擇利害而為之今其行也其能有以大慰吳¶越之民
<pb:KR4d0524_WYG_002-8b>
望以副朝廷之倚注也必矣二月初吉式發鄂城¶卉木
繁盛賓僚具在各為詩以稱美之予故首序焉¶
　　　送范立中赴襄陽詩序¶
宋高宗南遷合淝遂為邊地守臣多以武人為之九十
餘¶年間未嘗一歲無兵革故民之豪傑者皆去而為將
校累¶功多至節制郡中衣冠之族惟范氏商氏葛氏三
家而已¶三家之在當時貴不過通判顯者或至知縣與
府族亦未<md:KR4d0524_SBCK_004-6a>¶甚大也皇元受命包裹兵革休養元元民既
<pb:KR4d0524_WYG_002-9a>
富庶矣而又¶修禮樂定治具諸武臣之子弟無所用其
能多伏匿而不¶出春秋月朔郡太守有事於學衣深衣
戴烏角巾執籩豆罍¶爵唱贊道引者皆三家之子孫也
故其材皆有所成就至¶學校官纍纍有焉當宋季時諸
武臣之富貴眂三家蔑如¶也而百餘年之後惟儒家子
入為弟子出為人師隨其才¶之大小皆有聞於時雖天
道忌滿惡盈而儒者之澤深且¶逺從古然也范氏世多
聞人立中尤通敏由郡直學為襄¶陽教諭宋亡時蜀流
<pb:KR4d0524_WYG_002-9b>
寓之士多在江漢意必有老成典型¶人也有老成典型
人與之遊立中此行將大有得范氏之¶後有大顯者必
立中也於其行也書以贈之¶
　　　李克復總管赴贑州詩序<md:KR4d0524_SBCK_004-6b>¶仁皇帝即位録懷來功致髙位者無慮數十百人獨韓
國¶李公以甘盤之舊為最顯位平章總百度君臣一徳
銳精¶治古而韓公相業見稱於天下後世者設科取士
其最也¶元統初余忝論薦計偕如京師與諸同年求韓
<pb:KR4d0524_WYG_002-10a>
公子孫得¶今伯徴太常相往來又識克復屯田於京師
比來佐泗州¶而君復為泗州屯田提舉日與君處念天
下士所以復見¶前代賓興之盛者由韓公士不及見韓
公見屯田不其猶¶見韓公乎且與太常同年辱使納禮
故以太常之事君者¶事君朔月歲時必從諸僚友造君
第君暇亦輕裘緩帶以¶一小吏持馬過我我必為之傾
蓋而後去君色嚴而氣和¶有學而知體坐終日屹然於
先朝人物故實無不熟而知¶聴其言亹亹如環之無端
<pb:KR4d0524_WYG_002-10b>
坐客無能置一辭也去年秋既<md:KR4d0524_SBCK_004-7a>¶書滿宰相以君有門閥
且久更事非散地所宜處奏為贑¶州路總管州之長貳
及諸屯田與九州之人往賀君闕在¶次舉琖拜君言曰
仁皇帝之文徳入人也深天下不忘仁¶皇帝必及於韓
公朝廷録勲舊家首言君斯文之興可俟¶矣請以為天
下賀又曰韓公能以道術昌其家君兄弟能¶保功名以
有光於韓公致中二千石請以賀君又言江之¶西文教
之盛者曰吉曰贑多士彬彬焉人之所以厲於學科¶目
<pb:KR4d0524_WYG_002-11a>
之興也於韓公之始而厲於學獨不於韓公之季以治¶
哉贑雖號難治君處之余知其為易也請以賀於是程
泗¶州賦詩四韻坐客人士皆為詩以道其行使書吾說
以為引¶
　　　楊君顯民詩集序¶
我國初有金宋天下之人惟才是用之無所專主然用
儒<md:KR4d0524_SBCK_004-7b>¶者為居多也自至元以下始浸用吏雖執政大臣亦
以吏¶為之由是中州小民麤識字能治文書者得入臺
<pb:KR4d0524_WYG_002-11b>
閣共筆¶劄累日積月皆可以致通顯而中州之士見用
者遂浸寡¶况南方之地逺士多不能自至於京師其抱
材藴者又往¶往不屑為吏故其見用者尤寡也及其久
也則南北之士¶亦自町畦以相訾甚若晉之與秦不可
與同中國故夫南¶方之士微矣延祐中仁皇初設科目
亦有所不屑而甘自¶没溺於山林之間者不可勝道是
可惜也夫士惟不得用¶於世則多致力於文字之間以
為不朽而文辭者有幸有¶不幸者不幸者至於老而無所用
<pb:KR4d0524_WYG_002-12a>
矣而其文又遂泯不顯是可¶哀也比年大江之南山林
之士有挾其文藝遊上國而遇¶知於當世士之彈冠而
起者相踵京師大官之家皆有其<md:KR4d0524_SBCK_004-8a>¶客而遇知於當世者
亦比比有之若豫章楊顯民者抱其¶才藴不屑於科目
甘自没溺於山林之間當士羣起而有¶遇之時而又終
不肯一出以干時取譽是其中必有所負¶而然也予雖
不識顯民然聞其人力學而操行通古今之¶務江南之
士漸其澤而有名者甚衆其弟子之登科目仕¶州縣者
<pb:KR4d0524_WYG_002-12b>
亦能以政稱其家固貧而年又將老迺日蕭然吟¶咏以
自樂無少怨怒不平之氣其殆古有道之士耶余讀¶而
愛之其弟子凃頴持其所謂水北小房集者來京師將¶
刻之以傳於世余為題其首使後知顯民南州之士有
所¶負者也是蓋有道之士也¶
　　　貢泰父文集序¶
余天性素迂常力矯治之然終不能入繩墨矯治或甚
則<md:KR4d0524_SBCK_004-8b>¶遂病不能勝因思以為迂者亦聖賢以為美徳遂任
<pb:KR4d0524_WYG_002-13a>
之一¶切從其所樂常行四方必迂者然後心愛之而與
之合凡¶捷機變者雖强與之然心終不樂也故暫合而
輙去京師¶馳逐聲譽之區也迂非所宜有嘗隂以求之
士大夫之間¶得一人焉曰貢泰父泰父故學士仲章君
之子能詩文少¶游太學有時名因自貴重不妄為進取
有所不可交者亦¶不妄與交故吾二人者驩然相得若
魚之泳於江獸之走¶於林也時泰父為應奉翰林文字
固多暇者即與聚盍有¶蔬一品魚一盤飲酒三行或五
<pb:KR4d0524_WYG_002-13b>
行即相與賦詩論文凡經¶史詞章古今上下治亂賢否
圖書彞器無不言者意少適¶即聯鑣過市㨿鞍談謔信
其所如而止及暮無所止則相¶與問曰將何之皆曰無
所之也乃各策馬還自古暨今王<md:KR4d0524_SBCK_004-9a>¶公貴人能求賢常少
然自至元初姦回執政乃大惡儒者¶因説當國者罷科
舉擯儒士其後公卿相師皆以為常然¶而小夫賤𨽻亦
皆以儒為嗤詆當是時士大夫有欲進取¶立功名者皆
强顔色昏旦往候於門媚説以妾婢始得尺¶寸此正迂
<pb:KR4d0524_WYG_002-14a>
者之所不能為也因翺翔自放無所求於人已¶而皆無
所遇予既歸淮南泰父亦以親嫌辭官歸除紹興推¶官
不相見者為最久去年大原賀君為丞相蒐羅天下人¶
才之有政譽者而泰父之治為浙東西第一迺得復召
為¶應奉余適入朝為待制相見益歡計其别十年矣吾
年少¶於泰父鬚髮皆白而泰父鋭然靣紅白如常出其
别後所¶為詩文甚富且大進益知泰父真豪士也夫以
士之賢¶無所遇而淹於下僚宜其悲憤無聊而不能盡
<pb:KR4d0524_WYG_002-14b>
也顧乃自<md:KR4d0524_SBCK_004-9b>¶樹卓卓以其餘力而致勤於文學且其貌充
然非其中有¶所負蓋不能爾然則吾泰父之迂又過我
逺矣夫古之賢¶士多不兼於文藝文藝雖卑而世且貴
而傳之者愛其人¶故也不賢者之於文藝雖極其精人
猶將賤之亦何以為¶也泰父忠孝人也其功名事業當
不待文與詩而傳而况¶於兼有之耶余昔與之别今見
其文如此今又當别去計¶相見時其文又必有過此矣
於其行也序而識之
<pb:KR4d0524_WYG_002-15a>
　　　送葛元哲序¶
文者物之成章者也在天而為三辰在地而為川岳其
在¶於人若堯舜之治化孔孟之道徳仲由之政冉求之
藝一¶皆謂之文今特以言辭之精為文者夫言之精莫
精於周¶公孔子二聖人之於言豈有求其精而然哉而
其文何<md:KR4d0524_SBCK_004-10a>¶若是其蔚也揚雄司馬相如韓子歐陽子始號
為工於¶文者彼其於周公孔子之文非不欲窮日夜之
力極一世¶之所好孜孜焉追琢磨礪以求其精而卒不
<pb:KR4d0524_WYG_002-15b>
能至焉濂溪¶二程夫子之學其視揚雄司馬相如韓子
歐陽子蓋有所¶不暇然味其言淵然而深雄然而厚睟
然而醇使得列於¶聖門雖顔子曾子將不能過則夫言
之精者又若不待窮¶日夜之力極一世之所好孜孜焉
追琢磨礪以求至於聖¶人而後已此無他聖賢道徳之
光積中而發外故其言不¶期其精而自精譬猶天地之
化雨露之潤物之魂魄以生¶葩華毛羽極人之智巧所
不能為亦自然耳故學於聖人¶之道則得聖人之言學
<pb:KR4d0524_WYG_002-16a>
於聖人之言則非惟不得其道幷¶所謂言胥不能至矣
金谿葛元哲舊以文章名江南既擢<md:KR4d0524_SBCK_004-10b>¶第其文又傳於京
師衆謂元哲之文宜為天子粉飾太平¶鋪張鴻業以傳
於後世會有守宰之選遂以為興化録事¶余知元哲終
以文選非久於外者也於其别也故與之論文¶
　　　送許具瞻序¶
余讀周易之謙未嘗不掩卷而歎曰聖人待小人之心
一¶何如是其至也夫陽君子也隂小人也小人盛則干
<pb:KR4d0524_WYG_002-16b>
君子¶故隂至三則履君子盛亦未嘗不下小人故陽至
三則謙¶謙虛也陽本實而云虛者不自滿假故屈而下
於隂也是¶謙以下為徳者也初而謙謙下而又下者也
二則浸以上¶矣故以鳴謙鳴者以言謙也三則益上而
位髙故以勞謙¶勞者以功謙者也以功而謙厚之至也
厚之至而民焉有¶不服者乎故三之辭曰勞謙君子有
終謙而民既服君子<md:KR4d0524_SBCK_004-11a>¶之道終矣謙既終民既服進而之
四何施而不可聖人之¶心猶以為吾之待小人者未之
<pb:KR4d0524_WYG_002-17a>
厚也又自反而撝謙故四¶之辭曰無不利撝謙其徳已
厚其謙已撝進而之五而小¶人者之終不可以化入也
於是乎有侵伐之師故五之辭¶曰不富以其隣利用侵
伐不富以鄰徳之盛也利用侵伐¶順之至也聖人之待
小人至是可謂盡心焉耳矣昔者禹¶征有苗苗民逆命
益之賛禹惟在於謙禹遂有舞干之舉¶此其所謂撝謙
也謙猶撝而未格則其侵伐者禹終得而已乎哉¶祖宗
受命迅掃六合以有堯舜所未有之天下聖天子紹¶承
<pb:KR4d0524_WYG_002-17b>
熙洽愛民猶子堯舜之仁不是過也頃者盜起海隅剽¶
民財犯官漕其罪可誅而區區赤子又特一將校之力
所¶能舉迺不以為罪止於招諭盜又止我省臣以求降
此尤<md:KR4d0524_SBCK_004-11b>¶可誅也而亦從其請且曰徳不下宣此吏之罪遂
盡變易¶瀕海之為宣慰及其郡縣之官選能當其任者
得三十八¶人親御便殿給符傳而諭遣之嗚呼此所謂
無不利撝謙¶而禹之所以待苗民者也三十八人之中
天台許君具瞻¶當治鄞具瞻佘同年進士也其行端潔
<pb:KR4d0524_WYG_002-18a>
其材勇以幹前知¶武義時攝金華縣事武義之民羣訴
憲府請還君金華之¶民亦羣訴於憲府留君不欲其去
其得民如此可謂稱兹¶選矣故余為道聖天子愛民之
深與夫所用具瞻者如此¶非惟勉具瞻亦以告夫民也¶
　　　贈刑部掾史劉彦通使還京序¶
舒岸大江為城北走英頴南亘畨歙西通黄蘄湘漢鄂
岳¶東距鳩巢所謂四通八逹之地也自兵興所在從亂
舒介<md:KR4d0524_SBCK_004-12a>¶其間而獨徇義秉節不與之共戴天故羣盜環攻
<pb:KR4d0524_WYG_002-18b>
之舒亦¶不少屈撓日治矟㦸弓矢以與之相格鬬盗大
至則男操¶兵婦給餉童子負瓦石空巷乘城與之決戰
如是者今五¶年其勞如此故其富者日貧而貧者日死
以耗入其市㕓¶里蕭然適其野榛莽没人不見行跡至
其館簠簋不治餼¶牽不具委積不充使者之道此怒而
去者往往有焉其以¶公事來者多眂賂以為喜愠喜為
春温愠為秋凜或怒而¶去則民相與踧踖曰禍其始此
耳不甘食安處者累月而¶未寧逮無事迺已浚儀劉君
<pb:KR4d0524_WYG_002-19a>
彦通為秋官掾亦以事來居¶郡浮圖每食蔬一器飯一
盂饋之珍羞則辭賮之財則艴¶然以怒持節至軍中勇
者執手以勉之創者涕泣以勞之¶其居此特久而民愛
之如始至惟恐其去已也傳曰有功<md:KR4d0524_SBCK_004-12b>¶而見之則説也君
重其民情而閔其勞民之説也亦其宜¶也臨川毛順孫
愛君尤至與士大夫賦詩以美之余故處¶合淝知君為
掾亷而有能以為士之美君者非譽也故序¶而冠諸其
首
<pb:KR4d0524_WYG_002-19b>
　　　髙士方壺子歸信州序¶
堯舜之時以幽幷為朔易元興舉堯舜未有之天下而
一¶之而幽并始為土中以為四方之極然其地去荆揚
數千¶里而氣苦寒而多風非其土著至則手皸而足裂
其居處¶服食異用絺葛果茗魚鱐之物不能以易致皆
性之所不¶便故南方之人其至者恒少非為名與利無
從而至焉又¶况浮圖老子之徒以遺外世俗為道其於
名與利蓋有所¶不屑故其至者尤少或至焉者則亦名
<pb:KR4d0524_WYG_002-20a>
利之人也髙士方<md:KR4d0524_SBCK_004-13a>¶壺子至正中至自信州余始遇之以
為名利之人也徐與¶往來見其氣洎然其貌充然人與
之談當世之事則俛而¶不答獨其性好畫人以禮求之
始為出其一二皆蕭散非¶世人所能及嘗為余言太行
者天下之脊而居庸古北者¶天下之岩險也其雄傑竒
麗非江南之所有天府之藏王¶公鉅人之所有皆古之
名畫余所願見者今皆見之而有¶以慊吾志充吾之所
操吾非若世俗者區區而至也余曰¶賢哉方壺其古所
<pb:KR4d0524_WYG_002-20b>
謂善操技者與夫輪扁之為斵知斵之¶為美不知有王
公之貴知斵之為得不知有晉楚之富故¶其為技也古
今之善斵者莫加焉今子幾於是矣其有不¶臻於古者
耶吾黨之學者苟遷於物其尚能望子耶於其¶行也相
率為詩以贈之<md:KR4d0524_SBCK_004-13b>¶　　　聚魁堂詩序¶
安慶郡文學秦宗徳持其友人豫章嚴撰書來請曰去
年¶丙申江西行中書之鄉試也臨江貢士有曾魯者偕
<pb:KR4d0524_WYG_002-21a>
其友¶廬陵解蒙髙飛鳯劉倩玉俱就試寓止同舍往還
復同舟¶而載拆號四人者俱在甲乙選列捷報至髙與
劉解乃留¶魯家鄉人因名曾氏之館曰聚魁堂云僕與
魯姻婭也復¶率大夫士之能文辭者賦詩美之謂宗徳
常獲私於公書¶來請序願勿辭將以為榮焉余曰科目
取士吾嘗司文衡¶於中外矣退而攷其所得父子同榜
者有之兄弟聯名者¶有之師生俱在選者有之若同志
同升鮮有聞如曾魯者¶也其理似不偶然豈有數存其
<pb:KR4d0524_WYG_002-21b>
間耶然不足泥也余惟愛¶魯之交友得人而人之與魯
交能登科目發身也由此而<md:KR4d0524_SBCK_004-14a>¶升以行道以致君以澤民
將無不可吾意四方者亦當彈¶冠相慶矣則親朋賦詩
以志喜也固宜宗徳曰斯言甚善¶請書以為序¶
　　　送李宗泰序¶
淮東南西北道之地其民忠而能守國者三郡曰廬夀
舒¶自盗興夀守先治戰備與民為守至輙敗然不能保
其近¶地民無耕收而長淮之餉道义絶以致父子相食
<pb:KR4d0524_WYG_002-22a>
而後潰¶廬大郡其南沮澤之地大而有名者三十六俗
名之曰圍¶地廣而足耕而守與將才下余嘗識之凡其
日之所營夜¶之所思非宴樂之事則掊克之政也民有
持耒耜於門者¶則曰召使奪而辱之民飢以死城大而
不能守乃斂四境¶鄉兵以守之又無以食以賦富者大
都剽吏殺人而莫之<md:KR4d0524_SBCK_004-14b>¶禁至以其兵去之城遂陷余至舒
時國門之外數十里之¶地皆盗柵也幸戰而勝乃為攘
剔旁近之地令民耕之築¶壘以䕶其作役其不能耕者
<pb:KR4d0524_WYG_002-22b>
時節與之繕城隍修矛㦸而¶又明其政刑平其賦斂治
其爭訟朞月而頗張今民之勇¶者無敢譁弱者無所悵
如承平時然惟教民之術有未治¶耳方將與學士修其
庠舍共講唐虞治道天人性命之説¶則禍亂有不足定
者若姑孰李宗泰志學而行端义吾所¶當延而禮之者
也而力不足宗泰族人陷在姑孰者聞多¶自抜於宣將
往來之又義之所不敢止者姑序吾懷而與¶之别¶
　　　藏乘法疏後序
<pb:KR4d0524_WYG_002-23a>
天下之書博者未嘗無要法五聲十二管可以盡天下
之<md:KR4d0524_SBCK_004-15a>¶音聲十干十二支可以盡天下之甲子象形指事轉
註諧¶聲會意假借可以盡天下之文字其統之有宗其
會之有¶元充之而不窮合之而不遺知者創物其有功
於世類如¶此佛氏有法疏書會萃名義而藏十二部之
理無不在誠¶要法也西菴遂公罷講遊方二十年歸乃
取而修訂之補¶其所未備白其所未明去其所未安明
性相析機宜刋定¶名體目曰藏乘法疏濡須有道之士
<pb:KR4d0524_WYG_002-23b>
文公無學以衣資若¶干貫刻之板以惠四方昔卲子皇
極經世以元會運世衍¶為十二萬九千六百年以盡事
物無窮之變其文博其義¶富蔡西山撮其機括為指要
一編其有功於卲子大矣遂¶公之書是亦大藏之指要
與余讀傳燈婆子請趙州轉經¶繞禪床一帀云轉經已
婆云只轉得半藏半藏全藏姑置<md:KR4d0524_SBCK_004-15b>¶勿問五千四十八卷
一周行頃何為而轉之此又西菴不¶傳之妙因書之卷
末在學者所自得
<pb:KR4d0524_WYG_002-24a>
　
　
　
　
　
　
　
　
<pb:KR4d0524_WYG_002-24b>
　
　
　
　
　
　
　
　青陽集卷二

<pb:KR4d0524_WYG_003-1a>
欽定四庫全書
　青陽集卷三
　　　　　　　　　　　　　元　余闕　撰
　　記
　　　含章亭記
坤者天下之至文而世謂坤為含章者美而含之六三
之事非盡坤之道也嘗觀於地山川之流峙至文也風
霆之流形至文也鳥獸草木之彚生至文也故夫子贊
<pb:KR4d0524_WYG_003-1b>
之以為光大又以為化光又以為美在其中暢於四肢
天下之文孰加焉而三獨含章何謂也夫乾尊道也坤
卑道也故乾主於五而坤主於二若三四者爻之無位
者也乾之四近於尊故曰或躍或可以進也坤之三近
乎卑故曰含章可貞可晦而可用也夫子釋含章可貞
以為以時發者相時而動之意故曰可者僅詞也若四
近於尊而括囊矣上儗於尊則龍戰矣是故龍君象也
若六五者可謂至尊而非據矣自非中徳何以能吉故
<pb:KR4d0524_WYG_003-2a>
曰黄裳黄中之色裳下之服夫惟有是中徳故不失其
體也無棣徐君子謙博古而通今自監察御史郎官署
為諸道肅政亷訪使者政理蔚然俱可謂之文矣惟坤
之六二可以當之非六三之事而其名亭謂之含章者
人不知其所云也余與君處江夏凡期年知君之為人
沖然賢者也曾子稱顔子以為以能問於不能以多問
於寡有若無實若虛君嘗慕而師之羣居相與不言不
知其有藴也然則君所謂含章者其必以此豈世所謂
<pb:KR4d0524_WYG_003-2b>
斷章取義者歟君曰子之言然雖然子論含章先儒所
云請求諸通經者而質之
　　　穰縣學記
學校之教聖人所以盡人性者也夫人之性天命也天
命者諸生徧予者也其理仁義禮智其器君臣父子夫
婦長㓜朋友其文昏喪冠祭朝覲會同射飲軍蒐此性
之體然也若夫忠信也而流為殘賊禮讓也而流為爭
奪文理也而流為淫慝此性之失而非其本然者也聖
<pb:KR4d0524_WYG_003-3a>
人人之綦隆也是故為之學校之教師法之化禮義之
道所以正人心而定天命也而世儒之言有曰殘賊爭
奪淫慝者性也必賴聖人為之教然後忠信禮讓文理
興而生人之道立是不知性者之言也今夫鳥之鷇也
飛而逐其雌獸之生也走而軼其羣然止於飛走而已
也惟人之性其天命者也是故充其知可以通晝夜之
道而知死生之説推其才可以參天地而贊化育何也
所性而有故也今曰性無善也必聖人為之教而後善
<pb:KR4d0524_WYG_003-3b>
則敺鳥獸以由于學校之教師法之化禮義之道亦可
以為忠信禮讓之理也其可乎是故桮棬棟宇聖人所
以盡木之性也引重致逺聖人所以盡馬牛之性也學
校之教師法之化禮義之道聖人所以盡人之性也其
教已立其化以行其道以成之後於是忠信立而殘賊
息禮讓著而爭奪寡文理明而淫慝平其動之也神其
漸之也深則夫民之心可與為善可與為惡可與為治
可與為亂夫豈奪之以惡而與之以善易之以亂而誘
<pb:KR4d0524_WYG_003-4a>
之以治使其民至於如是哉亦盡其性而已矣有弗若
於吾化弗迪於吾道者然後為之刑政以齊之則刑政
者先王所以輔治而未嘗以為先也是故教成而王政
成而霸咸無焉而亡其道有大小而其教有淺深如此
自先王之迹息而天下之治皆苟且由其知治而不知
教而其甚者遂至亂亡相尋終莫能勝民之棼棼者皆
不考乎此大元之興百有餘年列聖丕承日務興學以
為教黨庠塾序徧於中國雖成周之盛將不是過夫穰
<pb:KR4d0524_WYG_003-4b>
大縣也自入職方以距于今吏猶未能為民立學蒙古
伊嚕布哈君來監縣乃曰學校之教先王為治本也遂
出其田禄以為民倡民歡樂之乃買地於州治之西攻
其正位肖孔子及顔子以下十四人之像於殿餘七十
二子以及諸儒之從祀者悉繪之於兩序後為學舍廩
厝以安居其師弟子前闢門道屬於大衢立表而題其
上曰穰縣之學學甫成會天子以學校考吏課君方樂
有學校教民也而乃以憂去其同年友成君遵寔家於
<pb:KR4d0524_WYG_003-5a>
穰入朝為禮部郎中言君所以待穰之民甚厚而篤於
教思如此故既去而民至今思之而恐後之未知所以
教而民未知所以學也為予誦其所聞以告之君操行
廉白為政以愛民為本日常偲偲然若已傷之是可謂
良有司也况予於君亦同年也故為記之
　　　湘隂州鎮湘橋記
湘水出零陵北至湘隂入洞庭而湘隂諸山谷之水則
會於城南為東湖以入湘方春夏時水潦降而洞庭漲
<pb:KR4d0524_WYG_003-5b>
則湘水不能入湖因以湠漫為大浸州為湖南北孔道
凡行者之陸出與夫鄉民之有事於州者每涉湖則有
風濤之虞否則又為舟人還阻之患宋之時州有鄧氏
媪率其田人作大堤絶湖以屬之州為二木橋以釃湖
水行者徳之謂之鄧婆橋當徳祐末橋毁官為復之至
大徳中旋敝州人黄仲規乃以私財命其子惟敬率衆
為石橋南北楗石為崖中纍石為髙柱布木靣石其上
為屋九楹覆之以與民為㕓易其名曰鎮湘橋歴四十
<pb:KR4d0524_WYG_003-6a>
餘年至元初覆木又敝屋且壞惟敬之弟惟賢惟徳徳
發其帑得錢萬貫以告州人將卒其先之功州人樂為
相之又得錢二萬五千貫乃撤覆木施石梁更作大屋
中為道左右為市肆橋廣若干尺袤若干尺上可以任
大車下可以通千斛舟飾以綵繪逺而望之爛若隂虹
之飲湖中行者之&KR0616;來與州人之市於此者若由康莊
而履堂奥不知其有湖之阻也夫水天下之至險聖人
為之舟楫以濟民而舟楫需人之力人之力有限而涉
<pb:KR4d0524_WYG_003-6b>
者之無窮也不須人而能濟有無窮之利者惟橋為然
夫橋之利大故其費亦大非若一舟楫之可易具非有
司與大家之力則不能為黄氏非有大作業大廩藏而
為有司大家之事力有不足至父子相承乃克成此夫
亦難能也惟徳之子天禧有才藻通經術屢領鄉薦余
校藝鄂渚時得其文以置前列其擢第也將亦易然黄
氏有子如此必多益於人如是橋類也故為記之
　　　漢陽府大成樂記
<pb:KR4d0524_WYG_003-7a>
禮樂出於天而備於人卑髙以陳者禮也絪緼而化者
樂也故禮者天地之大節樂者天地之大和其體極乎
天蟠乎地其用行乎隂陽而通乎鬼神夫人者天地隂
陽鬼神之會而禮樂者觀㑹通以行其道也其君臣上
下賓主之有其文升降揖讓綴兆清濁之有其度禮以
著節樂以為和節以别同和以合異是皆天之所畀而
非人之所為也然心天命也欲心生也欲熾而無以治
之則心梏亡矣禮樂者先王用之以迪民心而定天命
<pb:KR4d0524_WYG_003-7b>
者也是故朝覲會同禮樂以接郊社廟享禮樂以成軍
旅賓客禮樂以治用之於天神格用之於人鬼享用之
於民而民事治故習俗美而侵侮蕩淫之心無自而生
天下之大政豈有出於此者哉洪荒之道邈矣堯舜以
還歴夏商周禮樂始備而天下稱為極治成康之後浸
以就弛至春秋而壞爛極矣漢之時禮雖麤具於經而
亡散者亦已甚樂之道蕩然雅頌所存特其文而已耳
是故其禮失者其俗汙其樂濫者其教衰天下之治所
<pb:KR4d0524_WYG_003-8a>
以不及於三代者禮樂不足之故也皇元之興諸事未
遑即定著孔子廟祀之禮既又令天下廟祀用大成樂
令雖具而吏亦鮮能應詔制春秋奠薦類以鼔吹行事
夫禮樂者以之習民使之飽聞而飫見之然後入人深
而成功大孔子廟者鄉大夫屬民敷教之地而民幸有
禮可以畧見先王之道而樂又不備由吏之為政不知
本末與所先後也如此漢陽府孔子廟祀舊亦循用俗
樂河東譚君知府事乃率其同寅相與出俸金作雅樂
<pb:KR4d0524_WYG_003-8b>
器教授余時獻以其事來請宰臣是之為遣一封傳作
之平江數月而樂至為琴瑟笙笛塤篪各二特鐘特磬
柷敔鞉鼔各一簫八編鐘磬各十六擇諸生肄習之八
月丁丑有事於學宫人聲在上樂奏在下翕如純如疾
舒以度禮儀既舉觀者咸作而歎曰禮樂之用大矣若
夫子監於四代樂取韶舞其治所先在放鄭聲欽若彞
教以迪民性夫禮樂之存有如餼羊薦于明靈永永是
享於是州之士相與樂譚君之政而喜民復見先王之
<pb:KR4d0524_WYG_003-9a>
樂也咸願刻石樹之廟廷余為之書而使歸刻焉
　　　新修大寧宫記
華西神川原大寧宫者華人以為古后土之祠也宫故
並嶽祠宋真宗幸華山賜今額以華山道士武元亨主
之其後元亨以祠隘請於朝改作之於神川之上宫初
甚侈大至靖康時兵燬里中人嘗修復之然庳隘不能
如舊觀金正大中乃加增拓下距於今二百有餘年故
屋皆壞無能修葺之者里人張某欲以私力加繕治之
<pb:KR4d0524_WYG_003-9b>
未及為而殁其子某乃追成先志以錢二萬五千貫具
材木瓴甓會工藝自門至寢為屋若干楹凡期月而成
左氏曰共工氏之子曰勾龍能平水土為后土之官故
祀以為后土盧植諸儒從之遂以為后土勾龍也蔡邕
則曰勾龍社神也堯祠之稷之神柱與棄也漢后土祠
在國壬地社稷之位在未地為王肅之説者又曰社與
稷皆土神但生育之功異故有二名耳史記武帝初郊
雍太史祠官言當祀后土於方澤立為五壇壇一黄犢
<pb:KR4d0524_WYG_003-10a>
太牢具天子從之乃東立后土祠於汾隂脽上親望拜
之如郊則漢以下地祗有社又有后土后土之説紛紛
莫能統一以余考之皆失也鄭司農曰后土社神也蓋
社以地言后土以神言社之有后土猶郊之有上帝也
曰帝曰后皆能宰之稱天子之社神曰后土諸侯而下
之社神亦曰后土者猶郊之神曰上帝而五方主氣者
亦謂之帝不以嫌也五土之神吐生萬物而稷者五穀
之長也人非土不生非榖不養是以先王尊而祀之勾
<pb:KR4d0524_WYG_003-10b>
龍有功於水土柱與棄有功於稼穡故以配食其神曰
祀勾龍以為后土者猶所謂禘嚳而郊稷是也又周禮
以血祭祭社稷五嶽其以血祭則非人鬼且其祀先五
嶽則不得為勾龍亦明也古之制天子祭天地諸侯祭
山川大夫祭五祀位有貴賤故祀有大小而后土之祀
自天子逹於庶人所以生者一也王者為羣姓立社曰
大社自立社曰王社諸侯為百姓立社曰國社自立社
曰侯社大夫以下成羣立社曰置社大社國社為民祈
<pb:KR4d0524_WYG_003-11a>
報也王社侯社自為祈報也大夫以下無民人莫為立
社又不得自立社故與民族居百姓之上乃立社以祈
報之今國都至於郡縣皆有社獨置社亡耳民春秋雖
有社祭然無壇壝主位牲齊儀章皆不應於禮其踵事
而生者益甚莫為之禁夫不祀其所得祀非義也祀其
所不得祀非禮也后土者民之所得祀者也今雖不能
應於禮能修而祀之其賢於失禮而犯義者也余之同
年光禄主事虎理翰君家於華義張氏之斯舉也而屬
<pb:KR4d0524_WYG_003-11b>
記於余焉
　　　梯雲莊記
晉地土厚而氣深田凡一歲三藝而三熟少施以糞力
恒可以不竭引汾水而溉歲可以無旱其地之上者畝
可以食十人民又勤生力業當耕之時虛里無閒人野
樹禾牆下樹桑庭有隙地即以樹菜茹麻枲無尺寸廢
者故其民皆足於衣食無甚貧乏家皆安於田里無外
慕之好間有豪傑欲出而仕由他岐皆可以得官爵故
<pb:KR4d0524_WYG_003-12a>
其為俗特不尚儒周行郡邑之間環數百里數百家之
聚無有一人儒衣冠者獨楊黄許氏以儒稱於鄉三時
力田一時為學褒衣博帶出入里巷之間其族數十家
化之皆敦於禮每歲時上塚族人各具酒饌羣至墓下
推長者一人主祀以次奠薦既竣長者坐少者以序羅
拜之然後皆坐相與行獻酬之禮子弟有為小不善者
則長者進而誚讓之衆皆進曰長者言然請改是乃已
至於再至於三而終不能改也則衆相與擯絀之不與
<pb:KR4d0524_WYG_003-12b>
同祭祀如是者已三世矣嘗詢其族人許氏之祖有義
甫君者攻詞賦有聲於時其弟恒甫君治經義通周易
號松谿先生然皆隠不仕恒甫之仲子克敬始以教官
歴太常奉禮翰林國史院編修官而孫寅字可賓與余
同登元統元年進士第擢翰林國史院檢閱官中書掾
中書照磨名聲益顯楊黄之許遂為其鄉著姓郡守為
表其邑中之居曰梯雲坊其後河東僉憲楊君士傑行
郡至是曰楊黄者可賓之所生長其田廬丘墓皆在如
<pb:KR4d0524_WYG_003-13a>
是又命有司易其莊為今名以風厲其鄉人使知儒之
為可貴也夫儒之所以為可貴以先王之道之所在也
是以古者少使居學老使居塾不如是者不列於王官
不可以長民故時不貴儒而儒貴後世之用人不必盡
出於儒者也則民何由知其可貴而貴之比年朝廷設
科以待天下之士民始稍稍知所趨向獨晉俗堅强不
輕而變今賢使者殊其宅里明其貴賤示其好惡其意
豈為許氏計哉昔常衮為福建觀察禮貌其士俗以丕
<pb:KR4d0524_WYG_003-13b>
變而况上有用儒之君下有風厲之使吾見晉之人父
詔其子兄訓其弟其必相謂曰弗若許氏不可以同祀
弗若可賓不得以為秀民耒耜以業詩書以語民之彬
彬將若鄒魯矣然余嘗聞之民可以身化難以利誘可
賓為人侃侃篤於孝誼有位於朝行顯貴矣乃以親老
棄其官而養人皆賢之以賢者而化民如草尚之以風
也其有不從者乎故余為記其表閭之始且以觀其成
焉
<pb:KR4d0524_WYG_003-14a>
　　　合淝修城記
至正十一年冦起淮南自浙西江東西湖南北以及閩
蜀之地凡城所不完者皆陷合淝之城久圮且夷倉卒
為木栅以守栅成賊大至民賴栅以完其後僉憲馬君
至顧而曰以栅完民幸也非所以固迺白皇孫宣讓王
及其憲使髙昌公議修其城遂發公私錢十萬貫召富
人之為千夫長百夫長者傭小民相故所圮夷盡築之
富人得官發錢無甚費咸喜助所不足小民方饑得傭
<pb:KR4d0524_WYG_003-14b>
錢奔來執事鼛鼔不設鞭扑不施捧柴荷畚麕至競作
自十三年二月朔戒事九月畢城四千七百有六尺六
門環為睥睨設周廬廬具飾器門皆起樓櫓相盗所必
攻者甓之計用木若干甓四百四十八萬用人之力七
十七萬八千城成而盗不至者今期月矣余生長合淝
知其俗之羙與夫所不從亂而可與守者有三焉其民
質直而無二心其俗勤生而無外慕之好其材强悍而
無孱弱可乘之氣當王師之取江南所至諸郡望風降
<pb:KR4d0524_WYG_003-15a>
附獨合淝終始為其主守至國亡乃出降天下既定南
人爭出仕而少不逹則怨議其上而不可止吾合淝之
民布衣蔬食秀者治詩書朴者服農賈昏喪社飲合坐數
百人無一顯者無愠怒不平之色驅牛秉耒雞鳴而耕
朝而息日出而耕莫而息不合耦而終十畝負二石之
米日中趨百里而無徳容惟其質直而無二心故盗不
能欺勤生而無外慕之好故利不能誘強悍而無孱弱
可乘之氣故兵不能訹昔者木栅猶足以力戰禦冦而
<pb:KR4d0524_WYG_003-15b>
無肯失身於不義者今而得賢使君修其垣墉救其疾
苦㩦持撫摩以與民守之而民之與君又歌舞愛戴與
君守如子弟之於父兄手足之與頭目然自今至於後
日是惟無盗有亦不足憂也君前為庸田僉事城姑蘇
今憲淮南又城合淝一人之身而二郡之民賴之以有
無窮之固儒者之利不其博哉君名世徳字元臣雅爾
喀斡國人由進士第厯官應舉翰林文字樞宻都事中
書檢校庸田僉事為今官與余前後為史氏城又余之
<pb:KR4d0524_WYG_003-16a>
所志而未成者也義為紀之其敦事與凡供役之人則
載之碑隂
　　　大節堂記
皇帝御天下之十五年念君徳之不宣民生之未遂乃
詔丞相更守令之法著考課之令厯柬朝臣以為郡縣
親御便殿賜之酒而諭遣之於是天下之吏人人奮厲
以治所謂六事者以成功名稱上意宗正郎中韓君建
之守安慶也獨鮮有所事其政清浄而已在官三年頴
<pb:KR4d0524_WYG_003-16b>
六之盗起所在竒衺之民羣起從之殺守令據城邑時
天下久平民生長不識兵革而郡縣無城廓無兵備卒
然有變吏往往盗未至先去而城陷有不去者盗至而
民不與之守城亦陷明年十一月盗入宿松破太湖潛
山吏多徙家江中為去計君獨無所徙而治城隍計軍
實以示民必守不去越明年春盗入桐城以桐人來攻
城君縱民出擊之盗敗去自二月至於九月盗之來攻
者十有一大小百餘戰皆敗之盗大忿乃悉衆而東舳
<pb:KR4d0524_WYG_003-17a>
艫數百里鉦鼔之聲動天地王師敗績小孤山十月癸
夘盗逐北至城下城南郛久&KR0549;為民居而聯羣艦為城
盗縱火舟燒聯艦艦潰火入南門燒民居諸守將亦潰
民恐甚走來眂君君方部署寮吏為戰守如恒日民乃
無恐且戰且撲火甲辰盗傅西郛戰却之明日傅東郛
又戰却之相火所經撤民屋材夜栅之旦具甲寅盗力
攻無所得利諸潰者聞城完且相率來援盗望見之乃
夜引去余來戍郡道聞城陷矣比至乃完問故父老皆
<pb:KR4d0524_WYG_003-17b>
曰韓君完我君時亦去則民無與為守民無與為守則
城之完不完蓋未可知矣方朝廷更化時吏皆黼藻其
政以角一日之能君若無能然者及臨大變其所能者
乃若人之所未易能君誠不可以小知也予觀於今南
方之國不頻於盗非其所力攻有能守者矣而頻於盗
者為難頻於盗徼幸於一勝有能守者矣而屢勝者為
難民屢勝矣至於敗且危於是不去而上効死以保其
下下効死以衞其上卒能因敗為功以危為安如君之
<pb:KR4d0524_WYG_003-18a>
為者蓋千百之十一此人之所難能也曾子所謂臨大
節而不可奪者君其人歟郡所治屬縣六西至於懷寧
又西至於潜山又西至於太湖武夫義民列砦相望百
戰抗盗賴君以為根本而無叛意東至於池又東至於
姑孰數郡之民賴君以為藩屛而無死傷之禍君之所
完不既大矣哉余抵郡十日盗復大至與君率衆殱之
盗不至者今再朞矣十四年春三月朝廷録十月功特
加君中奉大夫秩從二品幙官以下各升秩有差余因
<pb:KR4d0524_WYG_003-18b>
名其㕔事曰大節之堂所以揚君之懿於無窮也雖然
治之亂猶旦之有夜也後之人坐其堂而思其人思其
人而懼其時有不協於其行不完於其民者獨不欿然
於君者乎余之名堂又所以勸於無窮也時與君守者
逹嚕噶齊西夏阿爾長普照磨楊恒録事司逹嚕噶齊
摩哩齊録事黄圖倫台録判爕理桀錫權懷寧縣逹嚕
噶齊約蘓圖安慶萬户府經歴郝瑞千户李思禮卲永
堅王國英許元琰賈伯英額森特穆爾魯沁耀珠洪保
<pb:KR4d0524_WYG_003-19a>
張彬路忠金嗣元葛延齡百戸盧顯宗卲文質韋與權
齊世英宗達周文謝茂陳士達楊買兒朱傑李玉祝
茂夏興侯興祖吕重禄朱臣孫朱惠龍彈壓嚴繼祖伍
子雲張宏晁關保揚州弩軍翼千户賈禧百户王孫兒
伯勒齊爾布哈㳂海翼百户毛偉牽連書之使與有聞於
不朽君字公懋遼西人
　　　憲使董公均役記
古者井天下之田以授民民百畝易者倍之再易者再
<pb:KR4d0524_WYG_003-19b>
倍之其養均也則九壤程九貢市㕓二十而一近郊十
一逺郊二十而三甸稍縣都皆十二其取之又均也小
任以力則上地家三人中地二家五人下地家二人大
任以兵則比為五閭為兩族為卒䣊為旅州為師鄉為
軍其役之又均也之二者王政之大端也大端具而又
為之刑政以防民情為之學校以道民性為之公卿大
夫士以登民材其制詳故不亂其本深故不拔是以商
周之世皆七八百年而後衰也自經界廢於是田不在
<pb:KR4d0524_WYG_003-20a>
公而養不均矣養不均則土會民數皆不可知而賦與
役不均矣養與賦與役之不均雖周公為政不可以言
治也浙東古於越之地也其地之民無甚貧甚富之家
山谷之間有一畝之居十畝之田者祖孫相保至累世不
失又其土瘠故其小人勤身而飭力其君子尚樸儉而
敦詩書非若吳人之兼幷武斷大家收穀歲至數百萬
斛而小民皆無蓋藏此固易治之地有賢師帥為之制
而道利之其亦可以庶幾矣乎然余嘗行郡以觀民風
<pb:KR4d0524_WYG_003-20b>
其庶人之役於官者往往閭左之民也而富人則有田
而不役甚者或不以征歲終保正稱貸而輸之至破産
者無算此其田雖近於均而役則不均也至正十年秋
藁城董公來長越憲省民所疾苦乃曰井田者吾雖不
得而行而役不可不均於是擇其部吏之精强者委之
以事以衢州路經厯王仲謙西安縣主簿張拜珠治金
華青田縣尹葉巴延治武義永嘉縣丞林彬祖治永康
而蘭溪州逹嚕噶齊齊哩克齊義烏縣逹嚕噶齊額琳沁
<pb:KR4d0524_WYG_003-21a>
浦江縣逹嚕噶齊羅阿李巴哈東陽縣丞蔣受益自治
其邑義烏縣則復以衢州路録事范公琇為之輔而總
管陳巴延布哈總領之先期一月令民及浮圖道士各
以田自占其或蔽匿及占不以實者没其田令既浹乃
保以一正屬民履畝而書之具其田形疆畎主名甲乙
比次以上官官按故牘而加詳覈之曰魚鱗册以會田
别為右契予民使藏之曰易由以主業其征之所會曰
鼠尾册以詔役弓兵𨽻卒鋪兵為至勞坊里正主首次
<pb:KR4d0524_WYG_003-21b>
之館夫步夫又次之凡民田多者役其勞少者役其逸
又其少而不足役者則出錢以助竒田不助者則以待
夫不虞之役其一人而有數保之田者各役之即賣其
田則買者承其役凡一州六縣之田二萬六千四百二
十四頃四十九畝役者一萬二千六百六十八名故役
而今復者四千三百名所未役而今役者三千四百六
十名役而不復者休而始役之册成一留縣一藏府一
上憲司於是野無倖民公無逸征强弱有倫賦役有經
<pb:KR4d0524_WYG_003-22a>
上下和洽歲以有年蓋公之遇人有禮故吏盡其力其
使民有義故貧者戴其徳而樂其復富者服其公而忘
其勞以故為是大制政不肅而成民不擾而治也傳曰
天地養萬物聖人養賢以及萬民公之是舉兼禮與義
則誠賢者矣繼今之人毋替公政或推其所未及則越
之民樂樂利利其福豈可既哉故於終事也其下咸願
刻石以示不朽以闕嘗陪其末議而知其梗槩遂來屬
筆焉至正辛夘十二月記
<pb:KR4d0524_WYG_003-22b>
　
　
　
　
　
　
　
　青陽
