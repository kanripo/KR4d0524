# -*- mode: mandoku-view; -*-
#+TITLE: 青陽先生文集
#+DATE: 2015-09-12 00:39:21.492845
#+PROPERTY: ID KR4d0524
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0682-009青陽先生文集-卷九.
<pb:KR4d0524_SBCK_009-1a>¶
靑陽先生文集卷之九　後學維揚張毅仲剛續輯¶
　詩¶
　　楊平章崇徳樓¶
重城控秋塞丹樓耀芳甸赬霞上氛氲蒼林下葱倩長河¶
城邊急積岨窓中見逺鴈㓕㞐延行雲歸鄯善大賢謝卿¶
相垂幃化郷縣春䖝觸寳瑟餘花飄玉研方從董園樂陋¶
彼謌梁轉伊子去山澤寒齋秋草徧載覧登樓篇益重臨¶
淵羡¶
　　八月十五日䖏州分司對月¶
玄武夕始正華月生秋旻金波何穆穆緑桂滿中輪俳佪¶
出西陸照耀此甌閩光流河宿隱氣隨商律振餘輝動軒¶
房紫蘭含微津皇天降嘉歲五政亦已陳樂㢤一巵酒允¶
<pb:KR4d0524_SBCK_009-1b>¶
矣同庶人¶
　　有所思¶
春風起寒色春衣方重熏新装&KR1032;羅幕清唱入行雲艷色¶
若流月芳澤謝蘭芬嬋姢信無度我思何在君¶
　　長安陌¶
浩浩長安陌璚樓夾廣㕓鴛鴦御溝上芍藥吹樓前駿馬¶
追韓嫣金尊約鄭䖍功名有時有且得樂當年¶
　　伯九徳興學詩¶
上徳撫玄運籲㑓尹神京三雍烝髦士五學訓齊氓登歌¶
陳羽縣鵉刀奉䴡牲優㳺樂清化大道嘉方行¶
　　送孫教授¶
皇情重聲教宵装尓載馳邉城南&KR1522;外礼殿左江陲楫譲¶
<pb:KR4d0524_SBCK_009-2a>¶
陳椰噐弦歌䕃薜帷全勝冝春郭花落閉門時¶
　　賦得君子泉送彭公權爲黄州教¶
君子沒已乆遺井郡齋中本寓思人意兼全澤物功銀牀¶
駁故蘚玉甃落寒桐㡬日趨官舎横經誦飬蒙¶
　　賦得春雁送司執中江西憲幙¶
春風起蘋末旅鴈尚回翔乳鴨嬌同啑新蒲短可蔵應懐¶
洞庭水非避寒垣霜客路煩懐奮題書寄帝郷¶
　　賦得蛾眉亭送王徳常御史赴南臺¶
江亭望華崿望望似脩眉掃黛偏能巧含顰知爲誰姢娟¶
微雨裏脉脉夕陽時千里乗&KR0865;去因之傷别離¶
　　南歸偶書二首¶
帝城南下望江城此去郷関半月程同向春風折楊柳一¶
<pb:KR4d0524_SBCK_009-2b>¶
般離别两般情¶
二月不帰三月帰已将行篋換征衣殷勤為報家園樹緩¶
緩開花緩緩飛¶
　　别樊時中㢘使¶
光禄橋西惜觧携春星𣣔傍露盤低自来宫柳多離思更¶
着城烏在上啼¶
　　龍丘萇吟贈程子正　重出¶
戰龍起新室群鳥亦翩翩偉㢤龍丘生抱琴帰故山仰視¶
天際鴻俯弄席上絃清吟發踈越逸響遺澗泉悠悠鳯翔¶
漢婉婉虬媚川清風自千古何用能草玄¶
　　筞　續輯¶
　　　元統癸酉廷對䇿　苐一甲第二名¶
<pb:KR4d0524_SBCK_009-3a>¶
臣聞之周武王曰惟天地萬物父母惟人萬物之靈亶聦¶
明作元后元后作民父母此言君天下者凢以仁而已臣¶
嘗思之天地生物而厚扵人矣而扵生人之中尤厚扵聖¶
人其所以厚扵聖人者𣣔其推生物之心以加諸民是仁¶
者人君臨下之大本也臣謹稽天地之驗之徃古則仁之¶
爲道夏以之爲夏商以之爲商周以之爲周祖宗以之而¶
創業後聖以之而守成其理可謂至要而亦可謂至難矣¶
恭惟○○陛下有聦明睿知之姿有寛𥙿温柔之徳愛民¶
而好士神武而不殺爰自𥘉潜仁孝之聲固已播聞扵中¶
外今兹誕膺付託龍飛當天䡖徭役薄賦歛罷土木之役¶
恤鰥寡之民而仁厚之澤果有以大𬒳扵天下當天命眷¶
祐之𥘉人心歸向之日又能不自滿假拳拳以守成之大¶
<pb:KR4d0524_SBCK_009-3b>¶
計下詢承學之臣頋臣庸愚無所通暁然臣觀陛下䇿臣¶
之言反復乎三代及漢守成之艱難而深&KR1258;乎今日當行¶
之切務自非聖心獨詣深有以考之扵古質之扵今灼知¶
上天作君之心與夫祖宗創業艱難之計者不能爲是言¶
也臣伏讀聖䇿曰古人有言得天下者爲難保天下爲尤¶
難臣以爲人之扵仁憂患而思勉者易安樂而勿失者難¶
夫造草昧之際英雄角逐之㑹而世主之心所以不敢暇¶
逸者鮮不如敵國之在旁嚴父之在上其思所以康濟小¶
民恵鮮天下者盖饋屡輟而寝屡興此其势之易然者也¶
天下既定方内無事兵革不動四荒向風天下之臣又曰¶
奏祥瑞豊年頌聖徳者聲相聞扵朝歌太平者足相躡扵¶
道雖以創業之君尚不免扵不終之漸况其後世乎盖治¶
<pb:KR4d0524_SBCK_009-4a>¶
平則志易肆崇高則氣易驕志肆則敗度之心滋氣驕則¶
爱民之意熄如是則豈復念夫先世艱难勤苦爲何如㢤¶
甚者至以其祖宗爲昔之人無聞知見其先世勤儉之迹¶
則田舎翁得此亦足矣此亦势之有必然者也陛下以保¶
天下爲难此臣所以踴躍忻忭而不自知陛下此言可以¶
承宗庙可以奉六親可以育群生可以彰洪業臣拜手稽¶
首而爲天下賀願陛下永永无忘此言也臣又讀聖䇿曰¶
自古持盈守成之君莫盛扵三代夏称啓能敬承継禹之¶
道殷称賢聖之君六七作周称成康能致形措夫以禹之¶
功而惟啓以文武之徳而惟成康賢聖之君之衆莫若殷¶
亦不過六七而已其後惟漢之文景而言文景之治猶不¶
得此之三代善継承者何若斯之难也臣以爲惟思祖宗¶
<pb:KR4d0524_SBCK_009-4b>¶
得天下之难者則扵保天下也斯無难啓太丁太甲太戊¶
祖一盤庚成康文景之君則思祖宗創業之难而保之者¶
也桀紂幽厲桓靈則反是故伊尹之扵太甲則明言烈祖¶
之成徳周公召公之扵輔相成王也亦諄諄於文王之典¶
武王之大烈盖知其祖宗得天下之難則必能求其所以¶
得之之道矣知其所以得天下之道則知所以保天下之¶
道矣夫祖宗得天下之道即其子孫保天下之道也孟子¶
曰三代之得天下也以仁此仁者祖宗得天下之道也易¶
曰何以守位曰仁此仁者子孫保天下之道也夫仁之难¶
成亦已乆矣持盈守成之君若是之难得者冝㢤臣又讀¶
聖䇿曰我祖宗積徳累世至扵太祖○○肇啓土宇建帝¶
號又七十餘年世祖○○始一天下以致至元之治厥惟¶
<pb:KR4d0524_SBCK_009-5a>¶
艱哉頋予冲人頼天地祖宗之靈紹膺嫡綂継承之重實¶
在朕躬夙夜競競未獲其道臣以爲陛下此言可謂深知¶
祖宗創業之艱難者也當其巡天西下又詔定西夏懐髙¶
昌北取遼金南取趙宋其經营開創之事有不待賤臣之¶
言而後知若夫祖宗所以淂天下之本則陛下之所當知¶
也臣嘗妄論之我國家之得天下與三代同自太祖○○¶
𧺫朔漠而膺帝圖世祖○○揮天戈以一海内不恃強一¶
而其仁義之師自足以服暴亂不用智力而其寛大之徳¶
自足以結人心至扵渡江臨鄂與建元之詔觀之則我國¶
家得天下之本一仁而巳矣故以曹彬之事&KR1179;帥臣而革¶
&KR1179;之日市肆有不閈以火易之元建國號而中綂之紹天¶
下所歸心大祖既以七十餘年而平一之世祖○○又以¶
<pb:KR4d0524_SBCK_009-5b>¶
四十餘載而生聚之徳在民心功在史䇿以聖継聖傳至¶
陛下吾祖宗所以淂天下之道是即陛下保天下之道也¶
然曰未云獲者是即文王望道未見之心也臣何以多言¶
爲臣又讀聖第曰子大夫通今學古其求啓之所以敬豕¶
六七君之所以称賢聖成康之所以致刑措其道安在文¶
景之所以不及三代其故何繇及今日之所以持盈守成¶
孰先孰後孰本孰末何以致刑措称賢聖継祖宗之盛悉¶
心以對毋有所隱臣以爲三代及漢之君其見称扵當世¶
者雖有不同然不過守其凡世之仁而巳矣而昑陛下之¶
所以持盈守城之道又何以他求也哉洪水滔天下民昏¶
墊而成允成功者禹之仁啓之所以敬承者此也啓網祝¶
征仇餉者湯之仁太甲以之處仁遷義太戊以之治民祗¶
<pb:KR4d0524_SBCK_009-6a>¶
懼武丁以之嘉靖殷邦祖甲以之保恵庶民盤庚以之鞠¶
人謀人之保㞐此所以称聖賢也以言文王之仁則無凍¶
綏之老以言武王之仁則行大義而平暴乱成王時制礼¶
樂以文之而巳耳康王物奉恤厥若而巳耳其所以教化¶
行刑罰措仁之浹扵民故也漢家制度視三代雖有愧然¶
髙帝之寛仁爱人實㓕秦誅項之本原文帝之務在飬民¶
景帝之遵用成業實卓然爲漢賢君其不及扵三代者無¶
太甲仁義之功無成王緝熈之學故耳以今日之道而言¶
臣則以爲守成之本仁也所當先務者仁也至曰功曰利¶
曰甲兵錢榖曰簿書期㑹曰禁令條教皆末而當後者也¶
然就仁之中而其本末先後亦不容以無序也有先王之¶
仁心有先王之仁政孔子之告顔子曰克已復礼爲仁此¶
<pb:KR4d0524_SBCK_009-6b>¶
以心言也孟子告齊梁之君所謂五畒之宅百畒之田與¶
夫學校庠序之類此以政言也有是心無是政則其心終¶
不能有治扵天下有是政無是心則其政亦不能以自行¶
必有内外本末交相通貫是即尭舜之近也陛下有顔淵¶
明睿之姿可以致脩身之功有尭舜君師之位可以推愛¶
民之澤不冝狃扵近功安扵卑下而不以聖賢自期也臣¶
頋陛下萬機之睱取孔孟之言而深䆒之体之扵身揆之¶
扵事求其何者爲欲何者爲理知其爲𣣔而必克之知其¶
爲理而必復之明以察其幾勇以致其决日日而克之亊¶
事而復之則自心正身脩而仁不可勝用矣或扵聴朝之¶
時或扵進講之際数召大臣延問故老深知咨訪某事爲¶
先王之仁政而未盡行某亊爲今日之弊端而未盡革某¶
<pb:KR4d0524_SBCK_009-7a>¶
害未去某利未興某賢未用某物失所敏以求之信以出¶
之時省而速行之委任責成而程督之使天下疲癃殘疾¶
淂其生鰥寡孤獨淂其養而無有一物之不遂其生則民¶
物安阜而人莫能禦矣異時陛下五刑不試如周成康聖¶
賢之作如商諸王夫然後可以荅上天玉成陛下之心生¶
民蘄望陛下之意先帝兹皇付託陛下之深計而我國家¶
時萬時億之綂可以傳之永世而無疆矣詩云冝民冝人¶
受禄于天古人有言曰愛民者必有天報陛下誠如臣之¶
所期則申命之休将如日之昇如月之恒矣伏愿陛下少¶
開天日之光淂賜鍳察則臣不勝大幸祗冐天威臨書不¶
勝戰慄之至¶
　　　題永明智覺壽禅師唯心訣後¶
<pb:KR4d0524_SBCK_009-7b>¶
永明壽禅師平生著述甚多唯心訣者其猶般若之心經¶
也孫城祐上人頃作觀心堂扵廣福寺及見西菴遂公明¶
教䑓淂是編即以衣資刻之甫畢工属余歸自范陽詣題¶
其後心者萬化之原也迷則愚悟則聖存則治亡則亂易¶
所謂差之毫釐繆以千里者正指是言也是編扵心之細¶
無不燭體用無不該三藏十二部精要之言無不在是先¶
民言聖賢千言萬語只是𣣔人将已放之心約之使返復¶
入身来自能㝷向上去此又永明著書立言之心也元綂¶
甲戌五月謹題¶
　　憲使董公均役之記(浙江東海右道㢘訪使)¶
古者井天下之田以授民民百畒易者倍之再易者再倍¶
之其養均也則九壌程九貢■㕓二十而一近郊十一逺¶
<pb:KR4d0524_SBCK_009-8a>¶
郊二十而三甸稍縣都皆十二其取之又均也小任以力¶
則上地家三人中地二家五人下地家二人大任以兵則¶
比為伍閭為两族為卒䣊為旅州為師郷為軍其役之又¶
均也之一者正政之大端也大端具而又為之刑政以防¶
民情為之學校以道民性為之公卿大夫士以登民材其¶
制詳故不亂其本深故不㧞是以商周之世皆七八百年¶
而後衰也自經界疲扵是田不在公而飬不均矣飬不均¶
則土㑹民数皆不可知而賦與役不均矣飬與賦與役之¶
不均雖周公為政不可以言治也浙東古千越之地也其¶
地之微無甚貧甚冨之家山谷之間有一畆居十畆之田¶
者祖孫相保至累世不失又其土瘠故其小人勤身而飾¶
力其君子尚撲儉而敦詩書非若呉人之兼并武断大家¶
<pb:KR4d0524_SBCK_009-8b>¶
收榖歲至数百萬斛而小民皆無益藏此固易治之地有¶
賢師帥爲之制而道利之其亦可以庻㡬矣乎然余嘗行¶
郡以觀民風其庻人之役扵官者徃徃閭左之民也而冨¶
人則有田(而/不)役甚者或不以征歲終保正称貸而輸之至¶
破産者無筭此其田雖近扵均而役則不均也至正十年¶
秋藁城董公来長越憲省民所疾苦乃(田/井)田者吾雖不得¶
而行而役不可不均扵是擇其部吏之清強者委之以事¶
以衢州路經歴王仲謙西安縣主簿張拜住　治金華青¶
田縣尹葉伯顔治武義永嘉縣丞林彬祖治永康而蘭溪¶
州逹魯花赤怯烈夫義烏縣逹魯花赤亦憐真浦江縣逹¶
魯花赤㢘阿季八哈東陽縣丞蔣受益自治其邑義烏縣¶
則復以衢州路録事范公琇爲之輔而捴管陳伯顔不華¶
<pb:KR4d0524_SBCK_009-9a>¶
捴領之先期一月令民及浮圖道士各以田自占其或蔽¶
匿及占不以實者没其田令既浃乃保以一正属民履畒¶
而書之具其田形疆畎主名甲乙北次以上官官按故牘¶
而加詳覈之曰魚鱗冊以㑹田别為右契予民使蔵之曰¶
烏由以主業其征之所㑹曰䑕尾冊以詔役弓兵隷卒鋪¶
兵為至劳坊里正主首次之館天歩夫又次之凡民田多¶
者役其劳少者役其逸又其少而不足役者則出錢以助¶
竒田不助者則以待夫不虞之役其一人而有数保之田¶
者各役之即賣其田則買者丞其役凡一州六縣之田二¶
万六千四百二十四頃四十九畒役者一万二千六百六¶
十八名故役而今復者四千三百名所未役而今役者三¶
千四百六十名役而不復者休而始役之冊成一留縣一¶
<pb:KR4d0524_SBCK_009-9b>¶
蔵府一上憲司扵是野無倖民公無逸征強弱有倫賦役¶
有經上下和洽歲以有年盖公之遇人有礼故吏盡其力¶
其使民有義故貧者戴其徳而樂其復冨者服其公而忘¶
其劳以故為是大制政不粛而成民不優而治也傳曰天¶
地飬万物聖人飬賢以及万民公之是舉兼礼与義則誠¶
賢者矣継今之人毋替公政或推其所未及則越之民樂¶
樂利利其福豈可既哉故扵終事也其下咸願刻石以示¶
不朽以闕嘗陪其末議而知其梗槩遂来属筆焉至正辛¶
邜十二月記¶
　　　染習寓語為蘇友作¶
人若近賢良喻如紙一張以紙包蘭麝因香而得香人若¶
近邪友喻如一枝桞以桞穿魚鰲因臭而得臭¶
<pb:KR4d0524_SBCK_009-10a>¶
　　　結交警語¶
君子相親姑蘭将春無夭色之媚目有清香之襲人小人¶
相親如桃将春有夭色之媚目無幽香之&KR0670;人¶
　　附送余廷心赴大學維揚程廷珪前壬申年作¶
　蘆葉䔥蕭江上秋呉船三日住揚州靛花深染青綾𬒳¶
　雲葉新裁紫綺裘官驛馬嘶風滿樹别筵人散月當樓¶
　明年征鴈将書去人在蓬瀛弟㡬洲¶
　　　两伍張氏阡表¶
張氏本䣜陽人其先世有諱豈者徙家淮南之两伍邨子¶
孫繁冨皆有羙田在湖上無貧者君之祖子可始為儒教¶
子君父諒裔日誦書不問其家生業見異書無錢質衣買¶
之故君家在諸張中獨貧而教子益不怠君諱共辰字景¶
<pb:KR4d0524_SBCK_009-10b>¶
星少以儒薦爲與化縣教諭崇明州學録㤗州學正雲南¶
栢興府建康路两學教授改将仕郎主安豊霍丘縣簿而¶
卒弟竑字景山亦由天長㤗興教諭揚州學正真州教授¶
以将仕郎滁州判官致仕初張氏雖盛然皆農家無聞人¶
自君父以耆學著称鄕校逮君兄弟登仕版有聞譽故两¶
伍張氏遂称江淮間君爲人寛厚不嗜利㞐貧晏如不以¶
動心竑性剛介好賢而疾悪此两人者所操雖異而士大¶
夫与之交者一爱敬之君兄弟仕時其父巳死矣君毎与¶
人言其先世必鳴咽流　曰吾先人以儒者望吾兄弟吾¶
兄弟今皆讀書爲儒官雖貧亦何憾㢤余徃吏淮南聞君¶
伯仲之名甚習　君之孫天永遂得其先世之㮣如此¶
重爲慨息盖維俗之数　矣來之季時其地専用武故民¶
<pb:KR4d0524_SBCK_009-11a>¶
多尚勇力而事格閗有號為進士登科第者徃徃皆武學¶
也混一以来其俗益降民之賢者始安於農畮其下則紛¶
趨於末以争夫魚塩之利其積而至大富者輿馬之華宫¶
廬之侈封君莫之過也故其俗益薄儒以為不足以利已¶
朝廷設科以誘之今三十年民亦少出應詔君父子自㧞¶
扵衆人之中傾家以為學可不謂之豪傑之士哉天永自¶
樹嶄然弱冠属文敦義異時非能振其宗乎詩書之教能¶
淑人心學之至可以為聖賢其次不失為善人其緒餘亦¶
可以得禄以振耀其宗族夫孰知不足以利巳者為其家¶
之大利與君之於郷可表以厲俗矣君兄弟殁两伍之墓¶
隘不能塟乃改卜倪邨塟焉君配陳氏子二人禎桃源縣¶
教諭男三人天序天庭天庸竑娶李氏子一人爕将仕佐¶
<pb:KR4d0524_SBCK_009-11b>¶
郎楊州教授孫男三人長天永次天竒天亨至正六年二¶
月述¶
　　　題黄氏貞節集¶
皇元至正十二年余闕奉旨出守安慶時邊警事嚴日㝷¶
干戈憫憫無湏臾得攄懐思越六年丁酉撫金谿呉級以¶
書抵轅門請題其母黄氏貞節集併録其所譔祭夫文及¶
訓子詩三十韻讀之辭義嚴正風莭凛凛令人増氣㮣所¶
恨行伍中筆硯廢置乆安得從容諸先軰翰墨之後思發¶
其幽潜乎然闕也方以忠君為務而級也拳拳以孝母為¶
念聲相應而氣相求是可無一言以慰人子顯親之心耶¶
及觀黄氏年十九嬪扵呉曽未㡬而夫死涕泣誓不更嫁¶
破衣弊屣身操井臼賣簮珥以㐮舅姑之䘮日訓二子以¶
<pb:KR4d0524_SBCK_009-12a>¶
學夜分乃寐男長以室女長以家閨門肅雍動止無纎毫¶
愧悚叔徳著扵鄕閭令名逹扵朝省足以表儀扵當世矣¶
若古之衞共姜曹大家班班經史者不是過也其同郡翰林¶
呉公奎章虞公皆有叙述同里危素叙其詩曰世之人不¶
能天其天而有愧扵黄氏者多矣嗚呼我國家以仁義肇¶
基朔土乾端坤倪靡不臣服列聖相承風教宏逺宜可以¶
登三邁五超越乎漢唐矣胡何自兵興以来州縣披靡能卓¶
然以正道自立者僅不一二見其餘賣降恐後不啻犬豕昻¶
昻丈夫真無女婦之識良不悲㢤且天下有可爲之機而無¶
敢爲之士民情有向善之意而無激善之才遂使淳良化爲¶
梟惡骨肉轉爲仇讎叛潰奔離益相戕賊聞黄氏操行如¶
此彼獨何心朝廷百年休養之㤙寜不辜矣此予讀黄氏¶
<pb:KR4d0524_SBCK_009-12b>¶
詩文益有感焉宜夫徳人鉅卿咏賛不已盛朝所以旌其¶
門復其家昭名扵史冊者豈偶然㢤予又聞黄氏之子級¶
以一介貧賤奮不顧身集郷丁禦強暴里閈淂全非其毋¶
訓之素能若是耶是皆可書淮南行省參政西夏余闕識¶
　　　題叚吉甫助教別野圖¶
玉署掛新圖如君舊隱居峰髙乃霞上葉変是秋𥘉㳺客¶
看常在溪声聴却無只此同登望豈必命柴車¶
青陽先生文集卷之九終¶
<pb:KR4d0524_SBCK_009-13a>¶
<pb:KR4d0524_SBCK_009-14a>¶
