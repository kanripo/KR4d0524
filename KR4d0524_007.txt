# -*- mode: mandoku-view -*-
#+TITLE: 青陽集
#+DATE: 2015-09-23 10:26:54
#+PROPERTY: JUAN 7


　墓表
　　　葛徴君墓表
<pb:KR4d0524_WYG_004-13b>
君諱聞孫字景先姓葛氏累世皆隠合肥巢湖之上有
少田力耕以為學至君祖嗣武始補太學生遷桐城縣
主簿宋亡遂歸隠淮安忠武王録宋官授龍泉縣丞辭不
受而自放於詩酒以終父天民亦隠徳弗耀君生十九
年而孤能自策厲為學天性警敏日誦數千言輒終身
不忘居家孝友待朋友有信義每旦冠衣詣母束夫人
問起居躬眂食飲惟夫人色所欲即趨為之凡物夫人
未食即弗御也親舊知其然每食親必先以餽君使奉
<pb:KR4d0524_WYG_004-14a>
夫人嘗以貧出為頓文學既而曰此非養志之道也尋
不復仕其後宰相薦君文行可用擢翰林國史院編修
官復辭不赴召而教授於其家諸生不逺齊楚之路皆
來從之余嘗謁君湖上升堂拜束夫人君侍側鬚鬢皓
然進几捧觴進退旋辟惟謹為好言温藉之母夫人年
八十餘耳目聰明泄泄然樂也食下始出坐館中為諸
生談先王之道諸生環列修整皆若有得焉者問以親
故入城中城中人無少長爭候迎謁以不至其家為恥
<pb:KR4d0524_WYG_004-14b>
君與人言無賢不肖率依於忠孝其語切至初若不可
親及徐就之乃甚有味久而不厭也里中有鬬訟官府
所不能折者君以一言決之其見重於鄉如此以故鄉
大夫有大政與大獄多以詢君君亦通練誠懇問無不
言諸大夫隂用之鄉人多蒙其利此余之所知而鄉人
未盡知也至正五年母夫人以夀終於家予往弔之君
衰絰癯然衆以為君若不勝喪如此是年冬余還京師
而君遂以死矣嗚呼聖人之道猶天然而一本於卑近
<pb:KR4d0524_WYG_004-15a>
精粗本末無二致也而世或騖於高虚若徳合一官行
庇一鄉者往往薄之以為不足為君平生不事大言髙
論而行事皆聖賢之實用其用以教人亦必以此雖不
肯出仕以盡其所學而其學之可用蓋不待出而後見
也其文章平實稱其為人有文集若干卷藏於家配倪
氏子男一人楨黄岡縣教諭女六人皆適士族君之殁
以至正五年九月癸巳其葬在十二月癸酉年六十一
明年其友余闕表其墓曰昔予登第還里中里中長老
<pb:KR4d0524_WYG_004-15b>
言朝廷召君時合肥之學甘露降於松明年又降於柏
占者曰國家養老之祥也君得於人者如此而得於天
者又如彼非篤於孝友積誠而不已其能然乎鄉之人
士過君墓者式之
　　　張同知墓表
澧之慈利有隠者曰張君積學厲操居州之雍沙鄉雍
沙之人稱之以為能孝君喪父時年始十四即養母而
能敬生事大小自盡身力一不以屬母而務有以樂其
<pb:KR4d0524_WYG_004-16a>
心母素多病君自侍側具湯液食飲行坐臥起必自扶
掖之而未嘗去左右如此者殆三十年間適市心動亟
歸眂母火發帷家人無在者母病臥且驚不能起君冒
烟熖褫幃滅之微君母幾不能免母病甚嘗割股肉以
療之夜即焚香籲天願以巳年益母夀母殁哀戚甚躬
負土為墓不以委僮奴人是以謂之孝也良重信之有
爭訟者不詣公府而詣君取直其里之麀鹿泉者鄉人
素賴以溉田延祐丙辰夏大旱泉竭衆相與祠其上喪
<pb:KR4d0524_WYG_004-16b>
豚敗鼓卒不能出泉乃率以走君曰泉閟禾且槁民不
知死所矣泉其或者聴孝子乎君為沐浴而往再拜為
民請泉出如綫衆讙曰泉至矣君乃又再拜泉沛然如
初所溉方數十里之地是年獨得歲人益齺然謂君誠
孝子也君性介直不阿鄉里敬之有撓曲為欺者見君
靣輒發赤其事寡姊有恩義經紀其家事如其家凡細
行類此多可書者不書大其孝也君通尚書以授其子
兊兊亦博學有文章元統元年貢于禮部中髙等授同
<pb:KR4d0524_WYG_004-17a>
知茶陵州事君以子貴封承事郎英徳州同知聲光顯
融享有禄養凡七年以夀終於家自君之没兊之治民
日有政譽轉尹當塗公亷勁毅以治行稱徴為翰林國
史院編修官君子曰天與善人孝者善之紀也故孝者
必有子今於君徴之尤信君諱杏孫字子春以至元己
夘十一月二十一日卒年五十有四以某年某月𦵏州
之懷徳鄉永樂村青山谷張氏世為蜀之安岳人曾祖
文震宋吳潜榜進士官至知江安縣祖圓避亂始遷澧
<pb:KR4d0524_WYG_004-17b>
自圓而下皆世治儒術然無顯者顯乃自君始是可表
也
　　　兩伍張氏阡表
張氏本䣜陽人其先世有諱豈者徙家淮南之兩伍村
子孫繁富皆有美田在湖上無貧者君之祖子可始為
儒教子君父諒裔日誦書不問其家生業見異書無錢
質衣買之故君家在諸張中獨貧而教子益不怠君諱
拱辰字景星少以儒薦為興化縣教諭崇明州學録泰
<pb:KR4d0524_WYG_004-18a>
州學正雲南栢興府建康路兩學教授改將仕郎主安
豐霍丘縣簿而卒弟竑字景山亦由天長泰興教諭揚
州學正真州教授以將仕郎滁州判官致仕初張氏雖
盛然皆農家無聞人自君父以耆學著稱鄉校逮君兄
弟登仕版有聞譽故兩伍張氏遂稱江淮間君為人寛
厚不嗜利居貧晏如不以動心竑性剛直好賢而疾惡
此兩人者所操雖異而士大夫與之交者一愛敬之君
兄弟仕時其父已死矣君每與人言其先世必嗚咽流
<pb:KR4d0524_WYG_004-18b>
涕曰吾先人以儒者望吾兄弟吾兄弟今皆讀書為儒
官雖貧亦何憾哉余往吏淮南聞君伯仲之名甚習會
君之孫天永遂得其先世之槩如此重為慨息蓋淮俗
之數易矣宋之季時其地專用武故民多尚勇力而事
格鬬有號為進士登科第者徃往皆武學也混一以來
其俗益降民之賢者始安於農畮其下則紛趨於末以
爭夫魚鹽之利其積而至大富者輿馬之華宫廬之侈
封君莫之過也故其俗益薄儒以為不足以利巳朝廷
<pb:KR4d0524_WYG_004-19a>
設科以誘之今三十年民亦少出應詔君父子自拔於
衆人之中傾家以為學可不謂之豪傑之士哉天永自
樹嶄然弱冠屬文敦義異時非能振其宗乎詩書之教
能淑人心學之至可以為聖賢其次不失為善人其緒
餘亦可以得禄以振耀其宗族夫孰知不足以利巳者
為其家之大利與君之於鄉可表以厲俗矣君兄弟殁
兩伍之墓隘不能葬乃改卜倪村𦵏焉君配陳氏子二
人禎桃源縣教諭孫男三人天序天庭天庸竑娶李氏子
<pb:KR4d0524_WYG_004-19b>
一人燮將仕佐郎揚州教授孫男三人長天永次天竒
天亨至正六年二月述
　
　
　
　
　
　青陽集卷四¶
<md:KR4d0524_SBCK_005-1a>¶
<pb:KR4d0524_WYG_005-1a>
欽定四庫全書
　青陽集卷五
　　　　　　　　　　　　　元　余闕　撰
　　䇿
　　　元統癸酉廷對䇿
臣聞之周武王曰惟天地萬物父母惟人萬物之靈亶
聰明作元后元后作民父母此言君天下者凡以仁而
已臣嘗思之天地生物而厚於人矣而於生人之中尤
<pb:KR4d0524_WYG_005-1b>
厚於聖人其所以厚於聖人者欲其推生物之心以加
諸民是仁者人君臨下之大本也臣謹稽天地之理驗
之往古則仁之為道夏以之為夏商以之為商周以之
為周祖宗以之而創業後聖以之而守成其理可謂至
要而亦可謂至難矣恭惟皇帝陛下有聰明睿知之姿
有寛裕温柔之徳愛民而好士神武而不殺爰自初潜
仁孝之聲固已播聞於中外今兹誕膺付託龍飛當天
輕徭役薄賦斂罷土木之役恤鰥寡之民而仁厚之澤
<pb:KR4d0524_WYG_005-2a>
果有以大被於天下當天命眷祐之初人心歸向之日
又能不自滿假拳拳以守成之大計下詢承學之臣顧
臣庸愚無所通曉然臣觀陛下䇿臣之言反覆乎三代
及漢守成之艱難而深徹乎今日當行之切務自非聖
心獨詣深有以考之於古質之於今灼知上天作君之
心與夫祖宗創業艱難之計者不能為是言也臣伏讀
聖策曰古人有言得天下者為難保天下為尤難臣以
為人之於仁憂患而思勉者易安樂而勿失者難天造
<pb:KR4d0524_WYG_005-2b>
草昧之際英雄角逐之會而世主之心所以不敢暇逸
者鮮不如敵國之在旁嚴父之在上其思所以康濟小
民惠鮮天下者蓋饋屢輟而寢屢興此其勢之易然者
也天下既定方内無事兵革不動四荒向風天下之臣
又日奏祥瑞豐年頌聖徳者聲相聞於朝歌太平者足
相躡於道雖以創業之君尚不免於不終之漸况其後
世乎蓋治平則志易肆崇高則氣易驕志肆則敗度之
心滋氣驕則愛民之意熄如是則豈復念夫先世艱難
<pb:KR4d0524_WYG_005-3a>
勤苦為何如哉甚者至以其祖宗為昔之人無聞知見
其先世勤儉之迹則曰田舍翁得此亦足矣此亦勢之有
必然者也陛下以保天下為難此臣所以踴躍忻忭而
不自知陛下此言可以承宗廟可以奉六親可以育羣
生可以彰洪業臣拜手稽首而為天下賀願陛下永永
無忘此言也臣又讀聖䇿曰自古持盈守成之君莫盛
於三代夏稱啓能敬承繼禹之道殷稱聖賢之君六七
作周稱成康能致刑措夫以禹之功而惟啓以文武之
<pb:KR4d0524_WYG_005-3b>
徳而惟成康賢聖之君之衆莫若殷亦不過六七而已
其後惟漢之文景而言文景之治猶不得比之三代善
繼承者何若斯之難也臣以為惟思祖宗得天下之難
者則於保天下也斯無難啓太丁太甲太戊祖乙盤庚
成康文景之君則思祖宗創業之難而保之者也桀紂
幽厲桓靈則反是故伊尹之於太甲則明言烈祖之成
徳周公召公之於輔相成王也亦諄諄於文王之典武
王之大烈蓋知其祖宗得天下之難則必能求其所以
<pb:KR4d0524_WYG_005-4a>
得之之道矣知其所以得天下之道則知所以保天下
之道矣夫祖宗得天下之道即其子孫保天下之道也
孟子曰三代之得天下也以仁此仁者祖宗得天下之
道也易曰何以守位曰仁此仁者子孫保天下之道也
夫仁之難成亦已久矣持盈守成之君若是之難得者
宜哉臣又讀聖䇿曰我祖宗積徳累世至於太祖皇帝
肇啓土宇建帝號又七十餘年世祖皇帝始一天下以
致至元之治厥惟艱哉顧予沖人賴天地祖宗之靈紹
<pb:KR4d0524_WYG_005-4b>
膺嫡統繼承之重實在朕躬夙夜兢兢未獲其道臣以
為陛下此言可謂深知祖宗創業之艱難者也當其巡
天西下又詔定西夏懷高昌北取遼金南取趙宋其經
營開創之事有不待賤臣之言而後知若夫祖宗所以
得天下之本則陛下之所當知也臣嘗妄論之我國家
之得天下與三代同自太祖皇帝起朔漠而膺帝圖世
祖皇帝揮天戈以一海内不恃强大而其仁義之師自
足以服暴亂不用智力而其寛大之徳自足以結人心
<pb:KR4d0524_WYG_005-5a>
至於渡江臨卾與建元之詔觀之則我國家得天下之
本一仁而已矣故以曹彬之事命帥臣而革命之日市
肆有不閉以大易之元建國號而中統之紹天下所歸
心太祖既以七十餘年而平一之世祖皇帝又以四十
餘載而生聚之徳在民心功在史策以聖繼聖傳至陛
下吾祖宗所以得天下之道是即陛下保天下之道也
然猶云未獲者是即文王望道未見之心也臣何以多
言為臣又讀聖策曰子大夫¶通今學古其求啓之所以
<pb:KR4d0524_WYG_005-5b>
敬承六七君之所以稱賢聖成康之所以致刑措其道
安在文景之所以不及三代其故何繇及今日之所以
持盈守成孰先孰後孰本孰末何以致刑措稱賢聖繼
祖宗之盛悉心以對毋有所隠臣以為三代及漢之君
其見稱於當世者雖有不同然不過守其先世之仁而
已矣而今日陛下之所以持盈守成之道又何以他求
也哉洪水滔天下民昏墊而成允成功者禹之仁啓之
所以敬承者此也啓網祝征仇餉者湯之仁太甲以之
<pb:KR4d0524_WYG_005-6a>
處仁遷義太戊以之治民祇懼武丁以之嘉靖殷邦祖
甲以之保惠庶民盤庚以之鞠人謀人之保居此所以
稱聖賢也以言文王之仁則無凍餒之老以言武王之
仁則行大義而平暴亂成王特制禮樂以文之而已耳
康王特奉恤厥若而已耳其所以教化行刑罰措仁之
浹於民故也漢家制度視三代雖有愧然髙帝之寛仁
愛人實滅秦誅項之本原文帝之務在養民景帝之遵
用成業實卓然為漢賢君其不及於三代者無太甲仁
<pb:KR4d0524_WYG_005-6b>
義之功無成王緝熙之學故耳以今日之道而言臣則
以為守成之本仁也所當先務者仁也至曰功曰利曰
甲兵錢穀曰簿書期會曰禁令條教皆末而當後者也
然就仁之中而其本末先後亦不容以無序也有先王
之仁心有先王之仁政孔子之告顔子曰克己復禮為
仁此以心言也孟子告齊梁之君所謂五畝之宅百畝
之田與夫學校庠序之類此以政言也有是心無是政
則其心終不能有洽於天下有是政無是心則其政亦
<pb:KR4d0524_WYG_005-7a>
不能以自行必有内外本末交相通貫是即堯舜之道
也陛下有顔淵明睿之姿可以致修身之功有堯舜君
師之位可以推愛民之澤不宜狃於近功安於卑下而
不以聖賢自期也臣願陛下萬機之暇取孔孟之言而
深究之體之於身揆之於事求其何者為欲何者為理
知其為欲而必克之知其為理而必復之明以察其幾
勇以致其決日日而克之事事而復之則自心正身修
而仁不可勝用矣或於聽朝之時或於進講之際數召
<pb:KR4d0524_WYG_005-7b>
大臣延問故老深加咨訪某事為先王之仁政而未盡
行某事為今日之弊端而未盡革某害未去某利未興
某賢未用某物失所敏以求之信以達之時省而速行
之委任責成而程督之使天下疲癃殘疾得其生鰥寡
孤獨得其養而無有一物之不遂其生則民物安阜而
人莫能禦矣異時陛下五刑不試如周成康聖賢之作
如商諸王夫然後可以答上天玉成陛下之心生民蘄
望陛下之意先帝慈皇付託陛下之深計而我國家時
<pb:KR4d0524_WYG_005-8a>
萬時億之統可以傳之永世而無疆矣詩云宜民宜人
受禄于天古人有言曰愛民者必有天報陛下誠如臣
之所期則申命之休將如日之昇如月之恒矣伏願陛
下少開天日之光得賜鑒察則臣不勝大幸祇冒天威
臨書不勝戰慄之至
　　書¶
　　　上賀丞相書¶
闕以微才叨蒙柬拔伏惟閤下以不世出之才居大有
<pb:KR4d0524_WYG_005-8b>
為¶之位此誠千載一遇之會切欲奔走左右以効微勞
以報¶知遇之萬一時事親日短烏鳥情切急急謀歸而
閤下眷¶顧之恩筆舌莫既南至金華不勝依戀因念下
之報上不¶限逺邇苟有尺寸之功即事左右之道撫問
彫瘵屛除姦¶貪所按郡縣麤見條理特以上無知已即
罹謗議老親衰¶病旋棄諸孤㷀㷀廬次又遭俶擾墨衰
從役辛苦萬狀嘗¶切痛恨以為當賢者擯棄之時乃有
天步艱難之事仰天¶號痛譬猶中流遇風波無所維楫
<pb:KR4d0524_WYG_005-9a>
私心自分惟有與城俱<md:KR4d0524_SBCK_005-1b>¶斃而已仰荷天休偶全性命且
聞閤下為時一出董師淮¶南其喜何可云喻也瞻望前
茅為日已久比聞旌節已渡¶大河限於守城不能親詣
轅門以聽約束今遣縣尹陳秉¶徳迎迓馬首事上常禮
僣易塵瀆伏計不拒部内地圖就¶用呈上盗賊之勢可
見大端小邑城郭不完方議修築去年飢¶饉不能進兵
今冬欲調各縣義兵掃除餘孽二者非有錢¶糧不能成
功倘朝廷饋餉有餘乞撥糧數萬石鈔五七萬¶定或者
<pb:KR4d0524_WYG_005-9b>
犬馬之力少得展布部内之地可以澄清外有區¶區之
請世祖之取江南或日中未食或中夜以興艱難混¶一
非偶然而致也國家經費大半仰之非砂磧不毛郡縣¶
之所比也今日不幸半淪於盗切計以為江南不定中
原殆¶難獨守中原不守則朝廷不能獨安朝廷不安則
宰相不<md:KR4d0524_SBCK_005-2a>¶能獨富貴伏願廣忠集思勉圖大業以作穆穆
迓衡而用¶兵之道所以驅人赴湯蹈火無賞無罰決難
集事仰瞻光¶範多所欲言麤陳其大者如此因布區區
<pb:KR4d0524_WYG_005-10a>
伏望垂鑒¶
　　　再上賀丞相書¶
前聞六纛已至廣陵遣縣尹陳秉徳迎迓想徹崇嚴比
日¶朔氣應祥雪瑞屢至伏計天聲所振逺邇畏懷神介
動履¶多福下情良慰小邑借庇粗守今歲賊人三次見
攻皆已¶克捷但所部縣分民寨多為殘破止存懷寧潛
山兩縣百¶姓賊勢燄燄將及於此城中軍壯四千精銳
者不滿千人¶僅能城守不敢抽撤若此二縣民寨不守
<pb:KR4d0524_WYG_005-10b>
孤城亦危孤城¶倘危則淮西之地盡為盗有長江之險
誰與控制古人謂解¶雜亂紛糾者不控拳救鬬者不搏
擊批亢擣虚形格勢禁<md:KR4d0524_SBCK_005-2b>¶即自為解今南方之賊以蘄黄
為之首往時朝廷台哈布哈平¶章攻其北布延布哈攻其
西布延特穆爾平章曼濟哈雅¶中丞攻其東賊勢大窘
將就擒滅忽調布延布哈軍入安¶豐曼濟哈雅軍入格
溪救廬州而台哈布哈平章亦還河南¶往夏止存布延特
穆爾孤軍駐劄蘭溪以致盗勢復振武¶昌隨陷㳂江諸
<pb:KR4d0524_WYG_005-11a>
城聞風皆潰豈天未欲平治天下亦由人¶謀不臧以至
此耳今聞河南之兵已至黄州以孤軍而討¶羣盗恐未
易定妄意以為布延特穆爾曼濟哈雅二枝軍¶馬先係
蘄黄收捕軍數正在大人節制之内今二軍收捕¶江東
江東為尋常蘄黄乃心腹之疾一軍之中得抽勇鋭¶者
如王逹中萬户胡巴延同知使之由望江登岸勦捕而¶
西餘軍留取江東如此則不惟可以救援安慶蘄黄勢
分<md:KR4d0524_SBCK_005-3a>¶似亦易破南賊自平所謂一舉而兩得者也若二軍
<pb:KR4d0524_WYG_005-11b>
或不用¶抽撤麾下兵多切望垂念淮西之地止有此城
急調精鋭¶三五千人量與錢糧賞犒與本路兵一同勦
捕望江宿松¶之盗亦策之善也自非窘迫不敢僭易干
凟伏兾垂察¶
　　　再上賀丞相書¶
前聞斧鉞出鎮淮南兩遣屬吏詣謁前茅皆至廣陵道
阻¶而還近承台劄伏審六纛已至耿山降附踵至室家
相慶¶以為有穆穆迓衡之望其為欣慰何可云喻兹遣
<pb:KR4d0524_WYG_005-12a>
懷寧縣¶達嚕噶齊伊蘇甫賫狀前詣轅門呈報兼有管
見上塵台¶聴切以為淮南之敵今有兩枝一枝在濠一
枝在蘄擒必¶先擒其首餘當自定今廬州安豐别無官
軍似難下手惟¶蘄黄乃有可攻之機近日潜山縣報蘄
黄偽官吳右丞投<md:KR4d0524_SBCK_005-3b>¶降大軍攻破㳂江諸寨昨日郡人自
賊中逃來云白水包¶家窩義丁攻蘄水甚急白水諸寨
萬户陳漢所部也西兵¶既進如東首得一軍乘機併進
冦必難支所索王建中胡¶巴延等正係節制之内軍馬
<pb:KR4d0524_WYG_005-12b>
今宣城已降姑孰猶疥癬即¶日又有鄂爾和平章收捕
之軍得一鈞帖調來共攻望江¶宿松蘄黄之冦東西受
敵決然可定蘄黄既定可以合兵¶東定廬州安豐更得
一重臣監軍多與錢粮建中巴延等¶許以優加名爵則
無不盡力淮南有可平之望萬若或無¶人可委江西省
諤勒哲特穆爾郎中亦可統率謬計如此不知¶尊意以為何
如此外又有私請守城之急錢粮功賞二者¶而已自兵
起之初大郡皆破安慶以蕞爾孤城如寸草以¶當疾風
<pb:KR4d0524_WYG_005-13a>
賴國洪休上下血戰至於今日某誠不佞斯亦人<md:KR4d0524_SBCK_005-4a>¶所難
能也今倉廩匱乏錢粮不充所上戰功又以朝廷隔¶逺
不得准報今幸閤下照臨其地若麾下錢粮有餘曲為¶
接濟城治可安所舉有功皆出衆論不敢置纎毫私意
於¶其間早與准除庶易以使人也兼以菲儀就用塵凟
此部¶吏事大府之常切望不拒¶
　　　再上賀丞相書¶
春末聞九重加惠淮土特起大臣出鎮雄藩罷民俱慶
<pb:KR4d0524_WYG_005-13b>
如¶旱得雨嘗遣懷寧縣達嚕噶齊奉微禮祇迓遄聞復
有台¶衡之命此雖一方暫失怙恃當此多艱而得元老
大賢斡¶旋元化天下之難其可濟乎某受知公門為日
已久軍中¶之事不能悉陳粗言其略以復上執事皆知
格亦易定特¶以委任失宜賞罰不當以致餘孽復張江
襄大振所謂委<md:KR4d0524_SBCK_005-4b>¶任失宜者夫將之用兵自有其才譬秋
之於奕非學可至¶如近宋科目有文有武兼是二者一
代幾人而比日將兵¶惟用大臣或用謫官夫戰陳之難
<pb:KR4d0524_WYG_005-14a>
如赴湯蹈火市井貧賤¶未得富貴者或肯捐身為之大
臣富貴已極夫復何望又¶謫官者心志俱喪豈能有為
覆軍殺將皆由於此用人不¶效甚至用賊用賊之弊尤
為難言一則使天下豪傑有以¶窺朝廷之無人二則功
多賞薄者皆起作賊之志將恐一¶賊未滅一賊復起目
前之事未見快意將來噬臍有不可悔者¶矣如安慶小
邑世襲官軍善戰者少而善戰之士多田野市¶井之子
故某於此事不盡用世襲軍官而多用田野市井¶之子
<pb:KR4d0524_WYG_005-14b>
往往得其死力克捷俱多朝廷選將不限有官無官¶惟
擇能者用之而以亷公大臣臨之以行賞罰則將得其<md:KR4d0524_SBCK_005-5a>¶人矣所謂賞罰不當者比見軍將勇怯在上有若不知
而¶上之賞罰與外議絶不相似頗聞慶刑之典多出愛
憎或¶左右便嬖為之營幹以近軍所賞聞見者而言如
蘭溪之¶功布延特穆爾平章為最曼濟哈雅中丞特因
之成事者¶耳而朝廷頒賞中丞居上平章次之中丞部
内得官者數¶百人而平章不過五六人此猶不過有高
<pb:KR4d0524_WYG_005-15a>
下之爭耳如廬¶州開義兵三品衙門而使者悉以富商
大賈為之有一巨¶商五兄弟受賞者此豈嘗有寸箭之
功而有功者皆不受¶賞故冦至之日得賞者皆以城降
而未賞者皆去為賊夫用兵¶之道紀律為先故街亭之
戰武侯不得不誅馬謖智髙未¶破狄青不得不誅陳曙
比觀諸將畧無忌憚擁兵不戰誰¶與相督冦至棄城無
復問罪不惟不罰甚又賞之遷官增秩<md:KR4d0524_SBCK_005-5b>¶之功無異故賊
之攻城如燎毛兵之拓地如抜山某之守此¶智勇俱乏
<pb:KR4d0524_WYG_005-15b>
特以有功必賞有罪必罰奉以至公罔敢阿比¶是以列
郡多陷小邑獨存朝廷苟於諸部悉以亷公大臣¶監之
信賞而必罰天下亦不難定矣夫江南不定則中原¶不
能獨守中原不守則朝廷不能獨安朝廷不安則宰相¶
不能獨富貴此膚淺易見之説豈足為明智而言計亦
大¶賢之所不厭聞也夫某之不肖豈定亂之才特此邦
之民¶天性忠義故易與為守而難與為亂然亦戰守五
年大小咸¶弊邇日江南郡縣皆破此邦獨完如洪爐片
<pb:KR4d0524_WYG_005-16a>
雪大可凛凛¶者也謹遣奏差丁正前詣台階白事諸所
請求具於别幅¶伏望鈞慈曲為准報豈特門下之士賴
之孤城得安江淮¶有可定之日亦國家之利也謹奉狀
上陳以聞伏兾照察<md:KR4d0524_SBCK_005-6a>¶　　　與中書參政成誼叔書¶
别後凡三奉書而使者久皆不還伏計道梗不能上逹
閤¶下位望日隆負荷日難特切為之懸心比聞賀公復
相迺¶大可慶然聞尚在軍中不知置左右者何人相知
<pb:KR4d0524_WYG_005-16b>
曾見任¶否江淮賊勢本不難定特以考察不明刑罰失
當諸將玩¶愒遂致難圖區區小邑雖曰上下一心幸爾
完固大類紅¶爐片雪實為可憂耳今長江萬里止存此
城如大病之人¶命脈未絶猶有復生之理失今之救則
首尾衡決江南大¶難定也兹遣奏差丁正等前赴左右
白事諸所請求惟閤¶下是賴倘蒙朝廷俱賜准報不惟
此邦之幸未破城邑孰¶不以安慶自勉國家亦有利也
縷縷之言具别幅上陳不¶善為斵使還賜教以匡不及
<pb:KR4d0524_WYG_005-17a>
不勝幸荷不具<md:KR4d0524_SBCK_005-6b>¶　　　與伊徹察喇平章書¶
自旌麾致討高沙兩嘗奉狀候問起居皆以道梗不能
得¶達比聞兵威振揚賊勢消衂驛置頗通謹遣山長秦
宗徳¶千户額森特穆爾持微禮謁轅門獻歲發春伏惟
履兹新¶正即清氛祲天下蒼生均蒙福祉¶
　　　與國子助教程以文書¶
近叔良過舒始聞動履之悉所寄高詠尤慰下懷乾坤
<pb:KR4d0524_WYG_005-17b>
卦¶説問商主簿言已付貢公想惟所戱藏此真玩齋矣
多事¶以來不特僕輩受此荼苦聞館閤文臣亦有差使
之勞此¶際當得優游矣子美近有書言鄉人多相思者
欲取公還¶山中斯文無人得且住為好紀千户輩如京
師軍中諸事¶左轄公話次得贊助一言早賜准報為荷
僕至軍時賊勢<md:KR4d0524_SBCK_005-7a>¶方熾然心安去歲又有讀書之樂今年
賊浸平惡况百出¶每俗事不如意歸思浩然近又有同
知之除似未即得歸¶矣奈何奈何自牧聞除禮部向有
<pb:KR4d0524_WYG_005-18a>
一書見寄手病不能裁¶答彦中惜未嘗一見歆羡歆羡
並煩致意何時聚晤話此¶苦辛未見自愛不既¶
　　　與曾舜功書¶
别後屢得書及紙墨之惠良感契誼江西徳星所聚年
穀¶屢登深為可喜徐鄒之㓂僕久與之比隣無長不足
畏况¶於已衰而逃者也下眂此間窘迫則公等皆天上
人也徐¶朝升糴粮江右百望維持得滿載早歸為好有
便時時惠¶教雖相逺即同見也餘惟自重不具叔良佳
<pb:KR4d0524_WYG_005-18b>
否煩道致意¶手病不能多書<md:KR4d0524_SBCK_005-7b>¶　　　與危太朴内翰書¶
史館兩得從游豈勝榮幸區區南行又辱盛餞尤其感
刻¶也鄉暑伏想文苑優游雅候動履多福良慰良慰友
人趙¶子章北上觀光謹此附謝子章有學而能詩佳士
也得公¶眄睞當價增十倍矣仲舉志道以聲景先中夫
希先鳴謙¶諸先生處不及别状望致下忱為感餘惟自
重不具
<pb:KR4d0524_WYG_005-19a>
　　　與劉彦昺書¶
闕記事奉復彦昺茂異文契足下李宗泰來辱四月中
教¶墨且審舟楫善達無虞深慰所想兼承葛布銅香模
璧魯¶紙諸貺感佩感佩所聞京兆公還朝蘄黄官軍捷
音可喜¶區區孤城無援糧乏兵虛願望者皇天悔禍耳
先大夫墓¶銘率爾呈醜軍務轇轕殊無清况幸删削之
　
　
<pb:KR4d0524_WYG_005-19b>
　
　
　<md:KR4d0524_SBCK_005-8a>¶　
　
　
　
　<md:KR4d0524_SBCK_006-1a>¶青陽集卷五

<pb:KR4d0524_WYG_006-1a>
欽定四庫全<md:KR4d0524_SBCK_006-1b>¶書¶¶¶¶¶
　青陽<md:KR4d0524_SBCK_007-1a>¶集卷六
　　　　　　　　　　　¶　元　<md:KR4d0524_SBCK_007-1b>¶余闕　撰
　
