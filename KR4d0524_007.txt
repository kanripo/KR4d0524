# -*- mode: mandoku-view; -*-
#+TITLE: 青陽先生文集
#+DATE: 2015-09-12 00:39:21.411550
#+PROPERTY: ID KR4d0524
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB08n0682-007青陽先生文集-卷七.
<pb:KR4d0524_SBCK_007-1a>¶
青陽先生文集卷之七　門人淮西郭奎子章輯¶
　墓表¶
　　　葛徴君墓表¶
君諱聞孫字景先姓葛氏累世皆隱合肥巢湖之上有少¶
田力耕以爲學至君祖嗣武始𥙷太學生遷桐城縣主簿¶
宋亡遂歸隱淮安忠武王録宋官襲泉縣丞辭不受而自¶
放扵詩酒以終父天民亦隱徳弗耀君生十九年而孤能¶
自䇿厲爲學天性警敏日誦数千言輙終身不忘㞐家孝¶
友待朋友有信義毎旦冠衣詣毋束夫人問起㞐躬眠食¶
飲惟夫人色所𣣔即趋爲之凡物夫人未食即弗御也親¶
奮知其然每食親以先以餽君使奉夫人嘗以貧出爲頓¶
文學既而曰此非養志之道也㝷不復仕其後宰相薦君¶
<pb:KR4d0524_SBCK_007-1b>¶
文行可用擢翰林國史院編脩官復辭不赴召而教授扵¶
其家諸生不逺齊楚之路皆來從之余嘗謁君湖上升堂¶
拜束夫人君侍側湏髮皓然進几捧觴進退旋辟惟謹爲¶
好言温藉之母夫人年八十餘耳目聦明泄泄然樂也食¶
下始出坐館中爲諸生談先生之道諸生環列脩整皆若¶
有得焉者間以親故入城中城中人無少長争候迎謁以¶
不至其家爲耻君與人言無賢不肖率依扵忠孝其語切¶
直初若不可親及徐就之乃甚有味乆而不厭也里中有¶
閗訟官府所不能折者君以一言决之其見重扵鄉如此¶
以故郷大夫有大政與大獄多以詢君君亦通練誠懇問¶
無不言諸大夫隂用之鄉人多蒙其利此余之所知而郷¶
人未盡知也至正五年毋夫人以夀終扵家予徃吊之君¶
<pb:KR4d0524_SBCK_007-2a>¶
衰經癯然衆以爲君者不勝䘮如此是年冬余還京師而¶
君遂以死矣鳴呼聖人之道猶夭然而一本扵卑近精粗¶
本末無二致也而世或騖扵髙虚若徳合一官行庇一郷¶
者徃徃薄之以爲不足爲君平生不事大言髙論而先生¶
行事皆聖賢之實用其用以教人亦必以此雖不肯出仕¶
以盡其所學而其學之可用盖不待出而後見也其文章¶
平實称其爲人有文集若干卷藏扵家配倪氏子男一人¶
楨黄岡縣學教諭女六人皆適士族君之殁以至正五年¶
九月癸巳其塟在十二月癸酉年六十一明年其友余闕¶
表其墓曰昔予登第還里中里中長老言朝廷召君時合¶
肥之學甘露降扵松明年又降扵栢占者曰國家養老之¶
祥也君得扵人者如此而得扵天者又如彼非䔍扵孝友¶
<pb:KR4d0524_SBCK_007-2b>¶
積誠而不巳其能然乎郷人之士過君墓者式之¶
　　　張同知墓表¶
澧之兹利有隱者曰張君積學厲操居州之雍沙郷雍沙¶
之人称之以爲能孝君䘮父時年始十四即養毋而能敬¶
生事大小自盡身力一不以属毋而務有以樂其心母素¶
多病君自侍側具湯液食飲行坐卧起必自扶掖之而未¶
嘗去左右如此者殆三十年間適市心動亟歸眡毋火發¶
帷家人無在者毋病卧且驚不能起君冐烟熖裭幃撲㓕¶
之㣲君毋㡬不能免毋病甚嘗割股肉以療之夜即焚香¶
籲天願以已年益毋壽毋殁哀戚甚躬負土爲墓不以委¶
僮奴人是以謂之孝也良重信之有争訟者不詣公府而¶
詣君取直其里之麀鹿泉者郷人素賴以溉田延祐丙辰¶
<pb:KR4d0524_SBCK_007-3a>¶
夏大旱泉竭衆相與祠其上䘮豚敗鼓卒不能出泉乃水¶
以赱君曰泉閟禾且稿民不知死所矣泉其或者聴孝子¶
乎君為沐浴而&KR0616;再拜為民請泉出如綫衆讙曰泉至矣¶
君乃又再拜泉沛然如初所溉方數十里之地是年獨得¶
歲人益齺然謂君誠孝子也君性介直不阿郷里敬之有¶
撓曲為欺者見君面輒發赤其事寡娣有恩義經紀其家¶
事如其家凢細行類此多可書者不書大其孝也君通尚¶
書以授其子兊兊亦博學有文章元統元年貢于礼部中¶
髙䓁授同知茶陵州事君以子貴封承事郎英徳州同知¶
聲光顯融享有禄飬凡七年以夀終扵家自君之沒兊之¶
治民日有政譽轉尹當塗公㢘勁毅以治行稱徴為翰林¶
國史院編脩官君子曰天與善人孝者善之紀也故孝者¶
<pb:KR4d0524_SBCK_007-3b>¶
必有子今扵君徴之尤信君諱杏孫字子春以至元已即¶
十一月二十一日卒年五十有四以某年某月塟州之懐¶
徳郷永樂村青山谷張氏世為蜀之安岳人曽祖文震宋¶
呉潜榜進士官至知江安縣相圎避亂始遷澧自圎而下¶
皆世治儒術然無顯者顯乃自君始是可表也¶
